dhundte kya ho in ankhon men kahani meri  
khud men gum rahna to aadat hai purani meri  
bhiid men bhi tumhen mil ja.unga asani se  
khoya khoya hua rahna hai nishani meri  
main ne ik baar kaha tha ki bahut pyasa huun  
tab se mash.hur hui tishna-dahani meri  
yahi divar-o-dar-o-bam the mere hamraz  
inhi galiyon men bhatakti thi javani meri  
tu bhi is shahr ka baasi hai to dil se lag ja  
tujh se vabasta hai ik yaad purani meri  
karbala dasht-e-mohabbat ko bana rakkha hai  
kya ghazal-goi hai kya marsiya-khvani meri  
dhime lahje ka sukhnavar huun na sahba huun na josh  
main kahan aur kahan sho.ala-bayani meri  
dhundte kya ho in aankhon mein kahani meri  
khud mein gum rahna to aadat hai purani meri  
bhid mein bhi tumhein mil jaunga aasani se  
khoya khoya hua rahna hai nishani meri  
main ne ek bar kaha tha ki bahut pyasa hun  
tab se mashhur hui tishna-dahani meri  
yahi diwar-o-dar-o-baam the mere hamraaz  
inhi galiyon mein bhatakti thi jawani meri  
tu bhi is shahr ka basi hai to dil se lag ja  
tujh se wabasta hai ek yaad purani meri  
karbala dasht-e-mohabbat ko bana rakkha hai  
kya ghazal-goi hai kya marsiya-khwani meri  
dhime lahje ka sukhnawar hun na sahba hun na josh  
main kahan aur kahan shoala-bayani meri  
