miri vafaon ka nashsha utarne vaala  
kahan gaya mujhe hans hans ke harne vaala  
hamari jaan ga.i jaa.e dekhna ye hai  
kahin nazar men na aa jaa.e marne vaala  
bas ek pyaar ki baazi hai be-gharaz baazi  
na koi jitne vaala na koi harne vaala  
bhare makan ka bhi apna nasha hai kya jaane  
sharab-khane men raten guzarne vaala  
main us ka din bhi zamane men baant kar rakh duun  
vo meri raton ko chhup kar guzarne vaala  
'vasim' ham bhi bikharne ka hausla karte  
hamen bhi hota jo koi sanvarne vaala  
meri wafaon ka nashsha utarne wala  
kahan gaya mujhe hans hans ke haarne wala  
hamari jaan gai jae dekhna ye hai  
kahin nazar mein na aa jae marne wala  
bas ek pyar ki bazi hai be-gharaz bazi  
na koi jitne wala na koi haarne wala  
bhare makan ka bhi apna nasha hai kya jaane  
sharab-khane mein raaten guzarne wala  
main us ka din bhi zamane mein bant kar rakh dun  
wo meri raaton ko chhup kar guzarne wala  
'wasim' hum bhi bikharne ka hausla karte  
hamein bhi hota jo koi sanwarne wala  
