dil men kya kya havas-e-did badha.i na ga.i  
ru-ba-ru un ke magar aankh utha.i na ga.i  
ham raza-sheva hain tavil-e-sitam khud kar len  
kya hua un se agar baat bana.i na ga.i  
ye bhi adab-e-mohabbat ne gavara na kiya  
un ki tasvir bhi ankhon se laga.i na ga.i  
aah vo aankh jo har samt rahi sa.iqa-pash  
vo jo mujh se kisi unvan mila.i na ga.i  
ham se puchha na gaya nam-o-nishan bhi un ka  
justuju ki koi tamhid utha.i na ga.i  
dil ko tha hausla-e-arz-e-tamanna so unhen  
sarguzisht-e-shab-e-hijran bhi suna.i na ga.i  
gham-e-duri ne kashakash to bahut ki lekin  
yaad un ki dil-e-'hasrat' se bhula.i na ga.i  
dil mein kya kya hawas-e-did badhai na gai  
ru-ba-ru un ke magar aankh uthai na gai  
hum raza-shewa hain tawil-e-sitam khud kar len  
kya hua un se agar baat banai na gai  
ye bhi aadab-e-mohabbat ne gawara na kiya  
un ki taswir bhi aankhon se lagai na gai  
aah wo aankh jo har samt rahi saiqa-pash  
wo jo mujh se kisi unwan milai na gai  
hum se puchha na gaya nam-o-nishan bhi un ka  
justuju ki koi tamhid uthai na gai  
dil ko tha hausla-e-arz-e-tamanna so unhen  
sarguzisht-e-shab-e-hijran bhi sunai na gai  
gham-e-duri ne kashakash to bahut ki lekin  
yaad un ki dil-e-'hasrat' se bhulai na gai  
