ham ne kis din tire kuche men guzara na kiya  
tu ne ai shokh magar kaam hamara na kiya  
ek hi baar huiin vaj.h-e-giraftari-e-dil  
iltifat un ki nigahon ne dobara na kiya  
mahfil-e-yar ki rah ja.egi aadhi raunaq  
naaz ko us ne agar anjuman-ara na kiya  
tan-e-ahbab sune sarzanish-e-khalq sahi  
ham ne kya kya tiri khatir se gavara na kiya  
jab diya tum ne raqibon ko diya jam-e-sharab  
bhuul kar bhi miri janib ko ishara na kiya  
ru-ba-ru chashm-e-tasavvur ke vo har vaqt rahe  
na sahi aankh ne gar un ka nazara na kiya  
gar yahi hai sitam-e-yar to ham ne 'hasrat'  
na kiya kuchh bhi jo duniya se kinara na kiya  
hum ne kis din tere kuche mein guzara na kiya  
tu ne ai shokh magar kaam hamara na kiya  
ek hi bar huin wajh-e-giraftari-e-dil  
iltifat un ki nigahon ne dobara na kiya  
mahfil-e-yar ki rah jaegi aadhi raunaq  
naz ko us ne agar anjuman-ara na kiya  
tan-e-ahbab sune sarzanish-e-khalq sahi  
hum ne kya kya teri khatir se gawara na kiya  
jab diya tum ne raqibon ko diya jam-e-sharab  
bhul kar bhi meri jaanib ko ishaara na kiya  
ru-ba-ru chashm-e-tasawwur ke wo har waqt rahe  
na sahi aankh ne gar un ka nazara na kiya  
gar yahi hai sitam-e-yar to hum ne 'hasrat'  
na kiya kuchh bhi jo duniya se kinara na kiya  
