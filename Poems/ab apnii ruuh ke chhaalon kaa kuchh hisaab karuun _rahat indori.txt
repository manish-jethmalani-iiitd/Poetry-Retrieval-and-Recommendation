ab apni ruuh ke chhalon ka kuchh hisab karun  
main chahta tha charaghon ko aftab karun  
mujhe buton se ijazat agar kabhi mil jaa.e  
to shahar-bhar ke khudaon ko be-naqab karun  
us aadmi ko bas ik dhun savar rahti hai  
bahut hasin hai duniya ise kharab karun  
hai mere charon taraf bhiid gunge bahron ki  
kise khatib bana.un kise khitab karun  
main karvaton ke na.e za.iqe likhun shab-bhar  
ye ishq hai to kahan zindagi azaab karun  
ye zindagi jo mujhe qarz-dar karti rahi  
kahin akele men mil jaa.e to hisab karun  
ab apni ruh ke chhaalon ka kuchh hisab karun  
main chahta tha charaghon ko aaftab karun  
mujhe buton se ijazat agar kabhi mil jae  
to shahar-bhar ke khudaon ko be-naqab karun  
us aadmi ko bas ek dhun sawar rahti hai  
bahut hasin hai duniya ise kharab karun  
hai mere chaaron taraf bhid gunge bahron ki  
kise khatib banaun kise khitab karun  
main karwaton ke nae zaiqe likhun shab-bhar  
ye ishq hai to kahan zindagi azab karun  
ye zindagi jo mujhe qarz-dar karti rahi  
kahin akele mein mil jae to hisab karun  
