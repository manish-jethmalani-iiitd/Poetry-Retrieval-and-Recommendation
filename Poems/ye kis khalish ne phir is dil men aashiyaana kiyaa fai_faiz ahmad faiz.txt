ye kis khalish ne phir is dil men ashiyana kiya  
phir aaj kis ne sukhan ham se gha.ebana kiya  
gham-e-jahan ho rukh-e-yar ho ki dast-e-adu  
suluk jis se kiya ham ne ashiqana kiya  
the khak-e-rah bhi ham log qahr-e-tufan bhi  
saha to kya na saha aur kiya to kya na kiya  
khusha ki aaj har ik mudda.i ke lab par hai  
vo raaz jis ne hamen randa-e-zamana kiya  
vo hila-gar jo vafa-ju bhi hai jafa-khu bhi  
kiya bhi 'faiz' to kis but se dostana kiya  
ye kis khalish ne phir is dil mein aashiyana kiya  
phir aaj kis ne sukhan hum se ghaebana kiya  
gham-e-jahan ho rukh-e-yar ho ki dast-e-adu  
suluk jis se kiya hum ne aashiqana kiya  
the khak-e-rah bhi hum log qahr-e-tufan bhi  
saha to kya na saha aur kiya to kya na kiya  
khusha ki aaj har ek muddai ke lab par hai  
wo raaz jis ne hamein randa-e-zamana kiya  
wo hila-gar jo wafa-ju bhi hai jafa-khu bhi  
kiya bhi 'faiz' to kis but se dostana kiya  
