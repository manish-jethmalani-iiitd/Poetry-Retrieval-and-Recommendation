ashiqi jan-faza bhi hoti hai  
aur sabr-azma bhi hoti hai  
ruuh hoti hai kaif-parvar bhi  
aur dard-ashna bhi hoti hai  
husn ko kar na de ye sharminda  
ishq se ye khata bhi hoti hai  
ban ga.i rasm bada-khvari bhi  
ye namaz ab qaza bhi hoti hai  
jis ko kahte hain nala-e-barham  
saaz men vo sada bhi hoti hai  
kya bata do 'majaz' ki duniya  
kuchh haqiqat-numa bhi hoti hai  
aashiqi jaan-faza bhi hoti hai  
aur sabr-azma bhi hoti hai  
ruh hoti hai kaif-parwar bhi  
aur dard-ashna bhi hoti hai  
husn ko kar na de ye sharminda  
ishq se ye khata bhi hoti hai  
ban gai rasm baada-khwari bhi  
ye namaz ab qaza bhi hoti hai  
jis ko kahte hain nala-e-barham  
saz mein wo sada bhi hoti hai  
kya bata do 'majaz' ki duniya  
kuchh haqiqat-numa bhi hoti hai  
