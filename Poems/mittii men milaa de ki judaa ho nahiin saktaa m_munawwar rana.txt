mitti men mila de ki juda ho nahin sakta  
ab is se ziyada main tira ho nahin sakta  
dahliz pe rakh di hain kisi shakhs ne ankhen  
raushan kabhi itna to diya ho nahin sakta  
bas tu miri avaz se avaz mila de  
phir dekh ki is shahr men kya ho nahin sakta  
ai maut mujhe tu ne musibat se nikala  
sayyad samajhta tha riha ho nahin sakta  
is khak-e-badan ko kabhi pahuncha de vahan bhi  
kya itna karam bad-e-saba ho nahin sakta  
peshani ko sajde bhi ata kar mire maula  
ankhon se to ye qarz ada ho nahin sakta  
darbar men jaana mira dushvar bahut hai  
jo shakhs qalandar ho gada ho nahin sakta  
mitti mein mila de ki juda ho nahin sakta  
ab is se ziyaada main tera ho nahin sakta  
dahliz pe rakh di hain kisi shakhs ne aankhen  
raushan kabhi itna to diya ho nahin sakta  
bas tu meri aawaz se aawaz mila de  
phir dekh ki is shahr mein kya ho nahin sakta  
ai maut mujhe tu ne musibat se nikala  
sayyaad samajhta tha riha ho nahin sakta  
is khak-e-badan ko kabhi pahuncha de wahan bhi  
kya itna karam baad-e-saba ho nahin sakta  
peshani ko sajde bhi ata kar mere maula  
aankhon se to ye qarz ada ho nahin sakta  
darbar mein jaana mera dushwar bahut hai  
jo shakhs qalandar ho gada ho nahin sakta  
