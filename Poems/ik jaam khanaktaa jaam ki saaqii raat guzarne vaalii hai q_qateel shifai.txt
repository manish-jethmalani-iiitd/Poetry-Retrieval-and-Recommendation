ik jaam khanakta jaam ki saaqi raat guzarne vaali hai  
ik hosh-ruba in.aam ki saaqi raat guzarne vaali hai  
vo dekh sitaron ke moti har aan bikharte jaate hain  
aflak pe hai kohram ki saaqi raat guzarne vaali hai  
go dekh chuka huun pahle bhi nazzara dariya-noshi ka  
ek aur sala-e-am ki saaqi raat guzarne vaali hai  
ye vaqt nahin hai baton ka palkon ke saa.e kaam men la  
ilham koi ilham ki saaqi raat guzarne vaali hai  
mad-hoshi men ehsas ke unche ziine se gir jaane de  
is vaqt na mujh ko thaam ki saaqi raat guzarne vaali hai  
ek jam khanakta jam ki saqi raat guzarne wali hai  
ek hosh-ruba inam ki saqi raat guzarne wali hai  
wo dekh sitaron ke moti har aan bikharte jate hain  
aflak pe hai kohram ki saqi raat guzarne wali hai  
go dekh chuka hun pahle bhi nazzara dariya-noshi ka  
ek aur sala-e-am ki saqi raat guzarne wali hai  
ye waqt nahin hai baaton ka palkon ke sae kaam mein la  
ilham koi ilham ki saqi raat guzarne wali hai  
mad-hoshi mein ehsas ke unche zine se gir jaane de  
is waqt na mujh ko tham ki saqi raat guzarne wali hai  
