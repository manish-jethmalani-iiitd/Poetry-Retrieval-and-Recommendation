un se ummid-e-ru-numa.i hai  
kya nigahon ki maut aa.i hai  
husn masruf-e-khud-numa.i hai  
ishq ka daur ibtida.i hai  
dil ne gham se shikast khaa.i hai  
umr-e-rafta tiri duha.i hai  
dil ki barbadiyon pe nazan huun  
fat.h pa kar shikast khaa.i hai  
mere ma.abad nahin hain dair-o-haram  
ehtiyatan jabin jhuka.i hai  
vo hava de rahe hain daman ki  
haa.e kis vaqt niind aa.i hai  
khul gaya un ki aarzu men ye raaz  
ziist apni nahin para.i hai  
sham.a parvana hon ki ghuncha-o-gul  
zindagi kis ko raas aa.i hai  
gul fasurda chaman udaas 'shakil'  
yuun bhi aksar bahar aa.i hai  
un se ummid-e-ru-numai hai  
kya nigahon ki maut aai hai  
husn masruf-e-khud-numai hai  
ishq ka daur ibtidai hai  
dil ne gham se shikast khai hai  
umr-e-rafta teri duhai hai  
dil ki barbaadiyon pe nazan hun  
fath pa kar shikast khai hai  
mere mabad nahin hain dair-o-haram  
ehtiyatan jabin jhukai hai  
wo hawa de rahe hain daman ki  
hae kis waqt nind aai hai  
khul gaya un ki aarzu mein ye raaz  
zist apni nahin parai hai  
shama parwana hon ki ghuncha-o-gul  
zindagi kis ko ras aai hai  
gul fasurda chaman udas 'shakil'  
yun bhi aksar bahaar aai hai  
