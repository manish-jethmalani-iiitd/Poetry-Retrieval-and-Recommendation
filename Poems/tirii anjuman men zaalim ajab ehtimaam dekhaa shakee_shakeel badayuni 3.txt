tiri anjuman men zalim ajab ehtimam dekha  
kahin zindagi ki barish kahin qatl-e-am dekha  
meri arz-e-shauq padh len ye kahan unhen gavara  
vahin chaak kar diya khat jahan mera naam dekha  
badi minnaton se aa kar vo mujhe mana rahe hain  
main bacha raha huun daman mira intiqam dekha  
ai 'shakil' ruh-parvar tiri be-khudi ke naghme  
magar aaj tak na ham ne tire lab pe jaam dekha  
teri anjuman mein zalim ajab ehtimam dekha  
kahin zindagi ki barish kahin qatl-e-am dekha  
meri arz-e-shauq padh len ye kahan unhen gawara  
wahin chaak kar diya khat jahan mera nam dekha  
badi minnaton se aa kar wo mujhe mana rahe hain  
main bacha raha hun daman mera intiqam dekha  
ai 'shakil' ruh-parwar teri be-khudi ke naghme  
magar aaj tak na hum ne tere lab pe jam dekha  
