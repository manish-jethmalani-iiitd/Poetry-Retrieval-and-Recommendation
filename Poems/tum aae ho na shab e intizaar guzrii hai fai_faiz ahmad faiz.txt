tum aa.e ho na shab-e-intizar guzri hai  
talash men hai sahar baar baar guzri hai  
junun men jitni bhi guzri ba-kar guzri hai  
agarche dil pe kharabi hazar guzri hai  
hui hai hazrat-e-naseh se guftugu jis shab  
vo shab zarur sar-e-ku-e-yar guzri hai  
vo baat saare fasane men jis ka zikr na tha  
vo baat un ko bahut na-gavar guzri hai  
na gul khile hain na un se mile na mai pi hai  
ajiib rang men ab ke bahar guzri hai  
chaman pe gharat-e-gul-chin se jaane kya guzri  
qafas se aaj saba be-qarar guzri hai  
tum aae ho na shab-e-intizar guzri hai  
talash mein hai sahar bar bar guzri hai  
junun mein jitni bhi guzri ba-kar guzri hai  
agarche dil pe kharabi hazar guzri hai  
hui hai hazrat-e-naseh se guftugu jis shab  
wo shab zarur sar-e-ku-e-yar guzri hai  
wo baat sare fasane mein jis ka zikr na tha  
wo baat un ko bahut na-gawar guzri hai  
na gul khile hain na un se mile na mai pi hai  
ajib rang mein ab ke bahaar guzri hai  
chaman pe ghaarat-e-gul-chin se jaane kya guzri  
qafas se aaj saba be-qarar guzri hai  
