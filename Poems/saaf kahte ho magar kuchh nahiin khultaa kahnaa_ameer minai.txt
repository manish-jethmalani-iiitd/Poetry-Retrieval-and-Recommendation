saaf kahte ho magar kuchh nahin khulta kahna  
baat kahna bhi tumhara hai muamma kahna  
ro ke us shokh se qasid mira rona kahna  
hans pade us pe to phir harf-e-tamanna kahna  
masal-e-maktub na kahne men hai kya kya kahna  
na miri tarz-e-khamoshi na kisi ka kahna  
aur thodi si shab-e-vasl badha de ya-rab  
sub.h nazdik hamen un se hai kya kya kahna  
phaad khata hai jo ghairon ko jhapat kar sag-e-yar  
main ye kahta huun mire sher tira kya kahna  
har bun-e-mu-e-mizha men hain yahan sau tufan  
ain ghaflat hai mari aankh ko dariya kahna  
vasf-e-rukh men jo sune sher vo hans kar bole  
sher hain nuur ke hai nuur ka tera kahna  
la sakoge na zara jalva-e-didar ki taab  
arini munh se na ai hazrat-e-musa kahna  
kar liya ahd kabhi kuchh na kahenge munh se  
ab agar sach bhi kahen tum hamen jhuta kahna  
khaak men zid se milao na mire aansu ko  
sachche moti ko munasib nahin jhuta kahna  
kaise nadan hain jo achchhon ko bura kahte hain  
ho bura bhi to use chahiye achchha kahna  
dam-e-akhir tu buto yaad khuda karne do  
zindagi bhar to kiya main ne tumhara kahna  
padhte hain dekh ke us but ko farishte bhi darud  
marhaba salle-ala salle-ala kya kahna  
ai buto tum jo ada aa ke karo masjid men  
lab-e-mehrab kahe nam-e-khuda kya kahna  
in hasinon ki jo tarif karo chidhte hain  
sach to ye hai ki bura hai unhen achchha kahna  
shauq ka.abe liye jaata hai havas janib-e-dair  
mere allah baja la.un men kis ka kahna  
saari mahfil ko isharon men luta do ai jaan  
siikh lo chashm-e-sukhan-go se latifa kahna  
ghatte ghatte men raha ishq-e-kamar men aadha  
jama-e-tan ko mire chahiye niima kahna  
men to ankhon se baja laata huun irshad-e-huzur  
aap sunte nahin kanon se bhi mera kahna  
chusti-e-tab.a se ustad ka hai qaul 'amir'  
ho zamin sust magar chahiye achchha kahna  
saf kahte ho magar kuchh nahin khulta kahna  
baat kahna bhi tumhaara hai muamma kahna  
ro ke us shokh se qasid mera rona kahna  
hans pade us pe to phir harf-e-tamanna kahna  
masal-e-maktub na kahne mein hai kya kya kahna  
na meri tarz-e-khamoshi na kisi ka kahna  
aur thodi si shab-e-wasl badha de ya-rab  
subh nazdik hamein un se hai kya kya kahna  
phad khata hai jo ghairon ko jhapat kar sag-e-yar  
main ye kahta hun mere sher tera kya kahna  
har bun-e-mu-e-mizha mein hain yahan sau tufan  
ain ghaflat hai mari aankh ko dariya kahna  
wasf-e-rukh mein jo sune sher wo hans kar bole  
sher hain nur ke hai nur ka tera kahna  
la sakoge na zara jalwa-e-didar ki tab  
arini munh se na ai hazrat-e-musa kahna  
kar liya ahd kabhi kuchh na kahenge munh se  
ab agar sach bhi kahen tum hamein jhuta kahna  
khak mein zid se milao na mere aansu ko  
sachche moti ko munasib nahin jhuta kahna  
kaise nadan hain jo achchhon ko bura kahte hain  
ho bura bhi to use chahiye achchha kahna  
dam-e-akhir tu buto yaad khuda karne do  
zindagi bhar to kiya main ne tumhaara kahna  
padhte hain dekh ke us but ko farishte bhi darud  
marhaba salle-ala salle-ala kya kahna  
ai buto tum jo ada aa ke karo masjid mein  
lab-e-mehrab kahe nam-e-khuda kya kahna  
in hasinon ki jo tarif karo chidhte hain  
sach to ye hai ki bura hai unhen achchha kahna  
shauq kabe liye jata hai hawas jaanib-e-dair  
mere allah baja laun mein kis ka kahna  
sari mahfil ko ishaaron mein luta do ai jaan  
sikh lo chashm-e-sukhan-go se latifa kahna  
ghatte ghatte mein raha ishq-e-kamar mein aadha  
jama-e-tan ko mere chahiye nima kahna  
mein to aankhon se baja lata hun irshad-e-huzur  
aap sunte nahin kanon se bhi mera kahna  
chusti-e-taba se ustad ka hai qaul 'amir'  
ho zamin sust magar chahiye achchha kahna  
