zid hai unhen puura mira arman na karenge  
munh se jo nahin nikli hai ab haan na karenge  
kyuun zulf ka bosa mujhe lene nahin dete  
kahte hain ki vallah pareshan na karenge  
hai zehan men ik baat tumhare muta.alliq  
khalvat men jo puchhoge to pinhan na karenge  
vaa.iz to banate hain musalman ko kafir  
afsos ye kafir ko musalman na karenge  
kyuun shukr-guzari ka mujhe shauq hai itna  
sunta huun vo mujh par koi ehsan na karenge  
divana na samjhe hamen vo samjhe sharabi  
ab chaak kabhi jeb o gareban na karenge  
vo jante hain ghair mire ghar men hai mehman  
a.enge to mujh par koi ehsan na karenge  
zid hai unhen pura mera arman na karenge  
munh se jo nahin nikli hai ab han na karenge  
kyun zulf ka bosa mujhe lene nahin dete  
kahte hain ki wallah pareshan na karenge  
hai zehan mein ek baat tumhaare mutalliq  
khalwat mein jo puchhoge to pinhan na karenge  
waiz to banate hain musalman ko kafir  
afsos ye kafir ko musalman na karenge  
kyun shukr-guzari ka mujhe shauq hai itna  
sunta hun wo mujh par koi ehsan na karenge  
diwana na samjhe hamein wo samjhe sharabi  
ab chaak kabhi jeb o gareban na karenge  
wo jaante hain ghair mere ghar mein hai mehman  
aaenge to mujh par koi ehsan na karenge  
