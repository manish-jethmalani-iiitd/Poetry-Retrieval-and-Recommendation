miri nazar se na ho duur ek pal ke liye  
tira vajud hai lazim miri ghazal ke liye  
kahan se dhundh ke la.un charagh sa vo badan  
taras ga.i hain nigahen kanval kanval ke liye  
kisi kisi ke nasibon men ishq likkha hai  
har ik dimagh bhala kab hai is khalal ke liye  
hui na jur.at-e-guftar to sabab ye tha  
mile na lafz tire husn-e-be-badal ke liye  
sada jiye ye mira shahr-e-be-misal jahan  
hazar jhonpade girte hain ik mahal ke liye  
'qatil' zakhm sahun aur muskurata rahun  
bane hain da.ere kya kya mire amal ke liye  
meri nazar se na ho dur ek pal ke liye  
tera wajud hai lazim meri ghazal ke liye  
kahan se dhundh ke laun charagh sa wo badan  
taras gai hain nigahen kanwal kanwal ke liye  
kisi kisi ke nasibon mein ishq likkha hai  
har ek dimagh bhala kab hai is khalal ke liye  
hui na jurat-e-guftar to sabab ye tha  
mile na lafz tere husn-e-be-badal ke liye  
sada jiye ye mera shahr-e-be-misal jahan  
hazar jhonpade girte hain ek mahal ke liye  
'qatil' zakhm sahun aur muskuraata rahun  
bane hain daere kya kya mere amal ke liye  
