kaise unhen bhula.un mohabbat jinhon ne ki  
mujh ko to vo bhi yaad hain nafrat jinhon ne ki  
duniya men ehtiram ke qabil vo log hain  
ai zillat-e-vafa tiri izzat jinhon ne ki  
tazin-e-ka.enat ka baa.is vahi bane  
duniya se ikhtilaf ki jur.at jinhon ne ki  
asudgan-e-manzil-e-laila udaas hain  
achchhe rahe, na tai ye masafat jinhon ne ki  
ahl-e-havas to khair havas men hue zalil  
vo bhi hue kharab, mohabbat jinhon ne ki  
kaise unhen bhulaun mohabbat jinhon ne ki  
mujh ko to wo bhi yaad hain nafrat jinhon ne ki  
duniya mein ehtiram ke qabil wo log hain  
ai zillat-e-wafa teri izzat jinhon ne ki  
tazin-e-kaenat ka bais wahi bane  
duniya se ikhtilaf ki jurat jinhon ne ki  
aasudgan-e-manzil-e-laila udas hain  
achchhe rahe, na tai ye masafat jinhon ne ki  
ahl-e-hawas to khair hawas mein hue zalil  
wo bhi hue kharab, mohabbat jinhon ne ki  
