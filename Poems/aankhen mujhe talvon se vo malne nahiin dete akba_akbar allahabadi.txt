ankhen mujhe talvon se vo malne nahin dete  
arman mire dil ke nikalne nahin dete  
khatir se tiri yaad ko talne nahin dete  
sach hai ki hamin dil ko sambhalne nahin dete  
kis naaz se kahte hain vo jhunjhla ke shab-e-vasl  
tum to hamen karvat bhi badalne nahin dete  
parvanon ne fanus ko dekha to ye bole  
kyuun ham ko jalate ho ki jalne nahin dete  
hairan huun kis tarah karun arz-e-tamanna  
dushman ko to pahlu se vo talne nahin dete  
dil vo hai ki fariyad se labrez hai har vaqt  
ham vo hain ki kuchh munh se nikalne nahin dete  
garmi-e-mohabbat men vo hain aah se mane.a  
pankha nafas-e-sard ka jhalne nahin dete  
aankhen mujhe talwon se wo malne nahin dete  
arman mere dil ke nikalne nahin dete  
khatir se teri yaad ko talne nahin dete  
sach hai ki hamin dil ko sambhalne nahin dete  
kis naz se kahte hain wo jhunjhla ke shab-e-wasl  
tum to hamein karwat bhi badalne nahin dete  
parwanon ne fanus ko dekha to ye bole  
kyun hum ko jalate ho ki jalne nahin dete  
hairan hun kis tarah karun arz-e-tamanna  
dushman ko to pahlu se wo talne nahin dete  
dil wo hai ki fariyaad se labrez hai har waqt  
hum wo hain ki kuchh munh se nikalne nahin dete  
garmi-e-mohabbat mein wo hain aah se manea  
pankha nafas-e-sard ka jhalne nahin dete  
