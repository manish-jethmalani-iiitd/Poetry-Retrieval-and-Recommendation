ik sub.h hai jo hui nahin hai  
ik raat hai jo kati nahin hai  
maqtulon ka qaht pad na jaa.e  
qatil ki kahin kami nahin hai  
viranon se aa rahi hai avaz  
takhliq-e-junun ruki nahin hai  
hai aur hi karobar-e-masti  
ji lena to zindagi nahin hai  
saaqi se jo jaam le na badh kar  
vo tishnagi tishnagi nahin hai  
ashiq-kushi o fareb-kari  
ye sheva-e-dilbari nahin hai  
bhukon ki nigah men hai bijli  
ye barq abhi giri nahin hai  
dil men jo jala.i thi kisi ne  
vo sham-e-tarab bujhi nahin hai  
ik dhuup si hai jo zer-e-mizhgan  
vo aankh abhi uthi nahin hai  
hain kaam bahut abhi ki duniya  
sha.ista-e-admi nahin hai  
har rang ke aa chuke hain fir.aun  
lekin ye jabin jhuki nahin hai  
ek subh hai jo hui nahin hai  
ek raat hai jo kati nahin hai  
maqtulon ka qaht pad na jae  
qatil ki kahin kami nahin hai  
viranon se aa rahi hai aawaz  
takhliq-e-junun ruki nahin hai  
hai aur hi karobar-e-masti  
ji lena to zindagi nahin hai  
saqi se jo jam le na badh kar  
wo tishnagi tishnagi nahin hai  
aashiq-kushi o fareb-kari  
ye shewa-e-dilbari nahin hai  
bhukon ki nigah mein hai bijli  
ye barq abhi giri nahin hai  
dil mein jo jalai thi kisi ne  
wo sham-e-tarab bujhi nahin hai  
ek dhup si hai jo zer-e-mizhgan  
wo aankh abhi uthi nahin hai  
hain kaam bahut abhi ki duniya  
shaista-e-admi nahin hai  
har rang ke aa chuke hain firaun  
lekin ye jabin jhuki nahin hai  
