ye narm narm hava jhilmila rahe hain charagh  
tire khayal ki khushbu se bas rahe hain dimagh  
dilon ko tere tabassum ki yaad yuun aa.i  
ki jagmaga uthen jis tarah mandiron men charagh  
jhalakti hai khinchi shamshir men na.i duniya  
hayat o maut ke milte nahin hain aaj dimagh  
harif-e-sina-e-majruh o atish-e-gham-e-ishq  
na gul ki chak-garebaniyan na laale ke daagh  
vo jin ke haal men lau de uthe gham-e-farda  
vahi hain anjuman-e-zindagi ke chashm-o-charag  
tamam sho.ala-e-gul hai tamam mauj-e-bahar  
ki ta-had-e-nigah-e-shauq lahlahate hain baagh  
na.i zamin naya asman na.i duniya  
suna to hai ki mohabbat ko in dinon hai faragh  
jo tohmaten na uthin ik jahan se un ke samet  
gunahgar-e-mohabbat nikal ga.e be-dagh  
jo chhup ke taron ki ankhon se paanv dharta hai  
usi ke naqsh-e-kaf-e-pa se jal uthe hain charagh  
jahan-e-raz hui ja rahi hai aankh tiri  
kuchh is tarah vo dilon ka laga rahi hai suragh  
zamana kuud pada aag men yahi kah kar  
ki khuun chaat ke ho ja.egi ye aag bhi baagh  
nigahen matl.a-e-nau par hain ek aalam ki  
ki mil raha hai kisi phutti kiran ka suragh  
dilon men dagh-e-mohabbat ka ab ye aalam hai  
ki jaise niind men duube hon pichhli raat charagh  
'firaq' bazm-e-charaghan hai mahfil-e-rindan  
saje hain pighli hui aag se chhalakte ayagh  
ye narm narm hawa jhilmila rahe hain charagh  
tere khayal ki khushbu se bas rahe hain dimagh  
dilon ko tere tabassum ki yaad yun aai  
ki jagmaga uthen jis tarah mandiron mein charagh  
jhalakti hai khinchi shamshir mein nai duniya  
hayat o maut ke milte nahin hain aaj dimagh  
harif-e-sina-e-majruh o aatish-e-gham-e-ishq  
na gul ki chaak-garebaniyan na lale ke dagh  
wo jin ke haal mein lau de uthe gham-e-farda  
wahi hain anjuman-e-zindagi ke chashm-o-charag  
tamam shoala-e-gul hai tamam mauj-e-bahaar  
ki ta-had-e-nigah-e-shauq lahlahate hain bagh  
nai zamin naya aasman nai duniya  
suna to hai ki mohabbat ko in dinon hai faragh  
jo tohmaten na uthin ek jahan se un ke samet  
gunahgar-e-mohabbat nikal gae be-dagh  
jo chhup ke taron ki aankhon se panw dharta hai  
usi ke naqsh-e-kaf-e-pa se jal uthe hain charagh  
jahan-e-raaz hui ja rahi hai aankh teri  
kuchh is tarah wo dilon ka laga rahi hai suragh  
zamana kud pada aag mein yahi kah kar  
ki khun chat ke ho jaegi ye aag bhi bagh  
nigahen matla-e-nau par hain ek aalam ki  
ki mil raha hai kisi phutti kiran ka suragh  
dilon mein dagh-e-mohabbat ka ab ye aalam hai  
ki jaise nind mein dube hon pichhli raat charagh  
'firaq' bazm-e-charaghan hai mahfil-e-rindan  
saje hain pighli hui aag se chhalakte ayagh  
