bevafa.i karke niklun ya vafa kar ja.unga  
shahr ko har za.iqe se ashna kar ja.unga  
tu bhi dhundega mujhe shauq-e-saza men ek din  
main bhi koi khub-surat si khata kar ja.unga  
mujh se achchha.i bhi na kar meri marzi ke khilaf  
varna main bhi haath koi dusra kar ja.unga  
mujh men hain gahri udasi ke jarasim is qadar  
main tujhe bhi is maraz men mubtala kar ja.unga  
shor hai is ghar ke angan men 'zafar' kuchh roz aur  
gumbad-e-dil ko kisi din be-sada kar ja.unga  
bewafai karke niklun ya wafa kar jaunga  
shahr ko har zaiqe se aashna kar jaunga  
tu bhi dhundega mujhe shauq-e-saza mein ek din  
main bhi koi khub-surat si khata kar jaunga  
mujh se achchhai bhi na kar meri marzi ke khilaf  
warna main bhi hath koi dusra kar jaunga  
mujh mein hain gahri udasi ke jarasim is qadar  
main tujhe bhi is maraz mein mubtala kar jaunga  
shor hai is ghar ke aangan mein 'zafar' kuchh roz aur  
gumbad-e-dil ko kisi din be-sada kar jaunga  
