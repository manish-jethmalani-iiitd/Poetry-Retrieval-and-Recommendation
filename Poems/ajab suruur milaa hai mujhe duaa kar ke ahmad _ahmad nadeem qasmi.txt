ajab surur mila hai mujhe dua kar ke  
ki muskuraya khuda bhi sitara va kar ke  
gada-gadi bhi ik uslub-e-fan hai jab main ne  
usi ko maang liya us se iltija kar ke  
shab-e-firaq ke har jabr ko shikast hui  
ki main ne sub.h to kar li khuda khuda kar ke  
ye soch kar ki kabhi to javab aa.ega  
main us ke dar pe khada rah gaya sada kar ke  
ye chara-gar hain ki ik ijtima-e-bad-zauqan  
vo mujh ko dekhen tiri zaat se juda kar ke  
khuda bhi un ko na bakhshe to lutf aa jaa.e  
jo apne-ap se sharminda huun khata kar ke  
khud apni zaat pe to e'timad pukhta hua  
'nadim' yuun to mujhe kya mila vafa kar ke  
ajab surur mila hai mujhe dua kar ke  
ki muskuraya khuda bhi sitara wa kar ke  
gada-gadi bhi ek uslub-e-fan hai jab main ne  
usi ko mang liya us se iltija kar ke  
shab-e-firaq ke har jabr ko shikast hui  
ki main ne subh to kar li khuda khuda kar ke  
ye soch kar ki kabhi to jawab aaega  
main us ke dar pe khada rah gaya sada kar ke  
ye chaara-gar hain ki ek ijtima-e-bad-zauqan  
wo mujh ko dekhen teri zat se juda kar ke  
khuda bhi un ko na bakhshe to lutf aa jae  
jo apne-ap se sharminda hun khata kar ke  
khud apni zat pe to e'timad pukhta hua  
'nadim' yun to mujhe kya mila wafa kar ke  
