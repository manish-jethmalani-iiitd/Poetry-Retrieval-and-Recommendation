kamal-e-ishq hai divana ho gaya huun main  
ye kis ke haath se daman chhuda raha huun main  
tumhin to ho jise kahti hai nakhuda duniya  
bacha sako to bacha lo ki dubta huun main  
ye mere ishq ki majburiyan ma.az-allah  
tumhara raaz tumhin se chhupa raha huun main  
is ik hijab pe sau be-hijabiyan sadqe  
jahan se chahta huun tum ko dekhta huun main  
batane vaale vahin par batate hain manzil  
hazar baar jahan se guzar chuka huun main  
kabhi ye zom ki tu mujh se chhup nahin sakta  
kabhi ye vahm ki khud bhi chhupa hua huun main  
mujhe sune na koi mast-e-baada-e-ishrat  
'majaz' tuute hue dil ki ik sada huun main  
kamal-e-ishq hai diwana ho gaya hun main  
ye kis ke hath se daman chhuda raha hun main  
tumhin to ho jise kahti hai nakhuda duniya  
bacha sako to bacha lo ki dubta hun main  
ye mere ishq ki majburiyan maaz-allah  
tumhaara raaz tumhin se chhupa raha hun main  
is ek hijab pe sau be-hijabiyan sadqe  
jahan se chahta hun tum ko dekhta hun main  
batane wale wahin par batate hain manzil  
hazar bar jahan se guzar chuka hun main  
kabhi ye zom ki tu mujh se chhup nahin sakta  
kabhi ye wahm ki khud bhi chhupa hua hun main  
mujhe sune na koi mast-e-baada-e-ishrat  
'majaz' tute hue dil ki ek sada hun main  
