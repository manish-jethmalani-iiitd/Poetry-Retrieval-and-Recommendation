zikr hota hai jahan bhi mire afsane ka  
ek darvaza sa khulta hai kutub-khane ka  
ek sannata dabe-panv gaya ho jaise  
dil se ik khauf sa guzra hai bichhad jaane ka  
bulbula phir se chala paani men ghote khane  
na samajhne ka use vaqt na samjhane ka  
main ne alfaz to bijon ki tarah chhant diye  
aisa mitha tira andaz tha farmane ka  
kis ko roke koi raste men kahan baat kare  
na to aane ki khabar hai na pata jaane ka  
zikr hota hai jahan bhi mere afsane ka  
ek darwaza sa khulta hai kutub-khane ka  
ek sannata dabe-panw gaya ho jaise  
dil se ek khauf sa guzra hai bichhad jaane ka  
bulbula phir se chala pani mein ghote khane  
na samajhne ka use waqt na samjhane ka  
main ne alfaz to bijon ki tarah chhant diye  
aisa mitha tera andaz tha farmane ka  
kis ko roke koi raste mein kahan baat kare  
na to aane ki khabar hai na pata jaane ka  
