aao koi tafrih ka saman kiya jaa.e  
phir se kisi vaa.iz ko pareshan kiya jaa.e  
be-laghzish-e-pa mast huun un ankhon se pi kar  
yuun mohtasib-e-shahr ko hairan kiya jaa.e  
har shai se muqaddas hai khayalat ka rishta  
kyuun maslahaton par use qurban kiya jaa.e  
muflis ke badan ko bhi hai chadar ki zarurat  
ab khul ke mazaron pe ye elaan kiya jaa.e  
vo shakhs jo divanon ki izzat nahin karta  
us shakhs ka bhi chaak gareban kiya jaa.e  
pahle bhi 'qatil' ankhon ne khaa.e ka.i dhoke  
ab aur na bina.i ka nuqsan kiya jaa.e  
aao koi tafrih ka saman kiya jae  
phir se kisi waiz ko pareshan kiya jae  
be-laghzish-e-pa mast hun un aankhon se pi kar  
yun mohtasib-e-shahr ko hairan kiya jae  
har shai se muqaddas hai khayalat ka rishta  
kyun maslahaton par use qurban kiya jae  
muflis ke badan ko bhi hai chadar ki zarurat  
ab khul ke mazaron pe ye elan kiya jae  
wo shakhs jo diwanon ki izzat nahin karta  
us shakhs ka bhi chaak gareban kiya jae  
pahle bhi 'qatil' aankhon ne khae kai dhoke  
ab aur na binai ka nuqsan kiya jae  
