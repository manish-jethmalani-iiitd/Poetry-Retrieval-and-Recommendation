ghatti badhti raushniyon ne mujhe samjha nahin  
main kisi patthar kisi divar ka saaya nahin  
jaane kin rishton ne mujh ko bandh rakkha hai ki main  
muddaton se andhiyon ki zad men huun bikhra nahin  
zindagi biphre hue dariya ki koi mauj hai  
ik daf.a dekha jo manzar phir kabhi dekha nahin  
har taraf bikhri hui hain a.ine ki kirchiyan  
reza reza aks hain salim koi chehra nahin  
kahte kahte kuchh badal deta hai kyuun baton ka rukh  
kyuun khud apne-ap ke bhi saath vo sachcha nahin  
ghatti badhti raushniyon ne mujhe samjha nahin  
main kisi patthar kisi diwar ka saya nahin  
jaane kin rishton ne mujh ko bandh rakkha hai ki main  
muddaton se aandhiyon ki zad mein hun bikhra nahin  
zindagi biphre hue dariya ki koi mauj hai  
ek dafa dekha jo manzar phir kabhi dekha nahin  
har taraf bikhri hui hain aaine ki kirchiyan  
reza reza aks hain salim koi chehra nahin  
kahte kahte kuchh badal deta hai kyun baaton ka rukh  
kyun khud apne-ap ke bhi sath wo sachcha nahin  
