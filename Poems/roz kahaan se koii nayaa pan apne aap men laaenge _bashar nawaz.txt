roz kahan se koi naya-pan apne aap men la.enge  
tum bhi tang aa jaoge ik din ham bhi ukta ja.enge  
chadhta dariya ek na ik din khud hi kinare katega  
apne hanste chehre kitne tufanon ko chhupa.enge  
aag pe chalte chalte ab to ye ehsas bhi kho baithe  
kya hoga zakhmon ka mudava daman kaise bacha.enge  
vo bhi koi ham hi sa ma.asum gunahon ka putla tha  
nahaq us se lad baithe the ab mil jaa.e manaenge  
is janib ham us janib tum biich men haa.il ek alaav  
kab tak ham tum apne apne khvabon ko jhulsa.enge  
sarma ki rut kaat ke aane vaale parindo ye to kaho  
duur des ko jaane vaale kab tak laut ke a.enge  
tez hava.en a.ankhon men to ret dukhon ki bhar hi ga.iin  
jalte lamhe rafta rafta dil ko bhi jhulsa.enge  
mahfil mahfil apna ta.alluq aaj hai ik mauzu-e-sukhan  
kal tak tark-e-ta.alluq ke bhi afsane ban ja.enge  
roz kahan se koi naya-pan apne aap mein laenge  
tum bhi tang aa jaoge ek din hum bhi ukta jaenge  
chadhta dariya ek na ek din khud hi kinare katega  
apne hanste chehre kitne tufanon ko chhupaenge  
aag pe chalte chalte ab to ye ehsas bhi kho baithe  
kya hoga zakhmon ka mudawa daman kaise bachaenge  
wo bhi koi hum hi sa masum gunahon ka putla tha  
nahaq us se lad baithe the ab mil jae manaenge  
is jaanib hum us jaanib tum bich mein hail ek alaw  
kab tak hum tum apne apne khwabon ko jhulsaenge  
sarma ki rut kat ke aane wale parindo ye to kaho  
dur des ko jaane wale kab tak laut ke aaenge  
tez hawaen aaankhon mein to ret dukhon ki bhar hi gain  
jalte lamhe rafta rafta dil ko bhi jhulsaenge  
mahfil mahfil apna talluq aaj hai ek mauzu-e-sukhan  
kal tak tark-e-talluq ke bhi afsane ban jaenge  
