dekh dil ko mire o kafir-e-be-pir na tod  
ghar hai allah ka ye is ki to ta.amir na tod  
ghul sada vadi-e-vahshat men rakhunga barpa  
ai junun dekh mire paanv ki zanjir na tod  
dekh tuk ghaur se a.ina-e-dil ko mere  
is men aata hai nazar alam-e-tasvir na tod  
taj-e-zar ke liye kyuun sham.a ka sar kaate hai  
rishta-e-ulfat-e-parvana ko gul-gir na tod  
apne bismil se ye kahta tha dam-e-naz.a vo shokh  
tha jo kuchh ahd so o ashiq-e-dil-gir na tod  
raqs-e-bismil ka tamasha mujhe dikhla koi dam  
dast o pa maar ke dam tu tah-e-shamshir na tod  
saham kar ai 'zafar' us shokh kaman-dar se kah  
khinch kar dekh mire siine se tu tiir na tod  
dekh dil ko mere o kafir-e-be-pir na tod  
ghar hai allah ka ye is ki to tamir na tod  
ghul sada wadi-e-wahshat mein rakhunga barpa  
ai junun dekh mere panw ki zanjir na tod  
dekh tuk ghaur se aaina-e-dil ko mere  
is mein aata hai nazar aalam-e-taswir na tod  
taj-e-zar ke liye kyun shama ka sar kate hai  
rishta-e-ulfat-e-parwana ko gul-gir na tod  
apne bismil se ye kahta tha dam-e-naza wo shokh  
tha jo kuchh ahd so o aashiq-e-dil-gir na tod  
raqs-e-bismil ka tamasha mujhe dikhla koi dam  
dast o pa mar ke dam tu tah-e-shamshir na tod  
saham kar ai 'zafar' us shokh kaman-dar se kah  
khinch kar dekh mere sine se tu tir na tod  
