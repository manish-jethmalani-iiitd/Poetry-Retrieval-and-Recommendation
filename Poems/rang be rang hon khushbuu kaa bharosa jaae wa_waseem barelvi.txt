rang be-rang hon khushbu ka bharosa jaa.e  
meri ankhon se jo duniya tujhe dekha jaa.e  
ham ne jis raah ko chhoda phir use chhod diya  
ab na ja.enge udhar chahe zamana jaa.e  
main ne muddat se koi khvab nahin dekha hai  
haath rakh de miri ankhon pe ki niind aa jaa.e  
main gunahon ka taraf-dar nahin huun phir bhi  
raat ko din ki nigahon se na dekha jaa.e  
kuchh badi sochon men ye sochen bhi shamil hain 'vasim'  
kis bahane se koi shahr jalaya jaa.e  
rang be-rang hon khushbu ka bharosa jae  
meri aankhon se jo duniya tujhe dekha jae  
hum ne jis rah ko chhoda phir use chhod diya  
ab na jaenge udhar chahe zamana jae  
main ne muddat se koi khwab nahin dekha hai  
hath rakh de meri aankhon pe ki nind aa jae  
main gunahon ka taraf-dar nahin hun phir bhi  
raat ko din ki nigahon se na dekha jae  
kuchh badi sochon mein ye sochen bhi shamil hain 'wasim'  
kis bahane se koi shahr jalaya jae  
