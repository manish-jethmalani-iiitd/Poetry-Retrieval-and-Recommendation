barhaman but-kade ke shaikh baitullah ke sadqe  
kahen hain jis ko 'sauda' vo dil-e-agah ke sadqe  
jata den jis jagah ham qadr apni na-tavani ki  
agar kohsar vaan hove to jaave kaah ke sadqe  
na de taklif jalne ki kisu ke dil ko mere par  
asar se duur rahti hain main apni aah ke sadqe  
aja.ib shaghl men the raat tum ai shaikh rahmat hai  
main us rish-e-buland aur daman-e-kotah ke sadqe  
nahin be-vaj.h kuche se tire uthna bagule ka  
hamari khaak bhi jaati hai teri raah ke sadqe  
kabhu vo shab bhi ai parvana haq baham dikhavega  
tu bal bal sham.a par jaave main huun us maah ke sadqe  
dikhati hai tujhe kis kis tarah 'sauda' ki nazron men  
jo ho insaf to jaave tu us ki chaah ke sadqe  
barhaman but-kade ke shaikh baitullah ke sadqe  
kahen hain jis ko 'sauda' wo dil-e-agah ke sadqe  
jata den jis jagah hum qadr apni na-tawani ki  
agar kohsar wan howe to jawe kah ke sadqe  
na de taklif jalne ki kisu ke dil ko mere par  
asar se dur rahti hain main apni aah ke sadqe  
ajaib shaghl mein the raat tum ai shaikh rahmat hai  
main us rish-e-buland aur daman-e-kotah ke sadqe  
nahin be-wajh kuche se tere uthna bagule ka  
hamari khak bhi jati hai teri rah ke sadqe  
kabhu wo shab bhi ai parwana haq baham dikhawega  
tu bal bal shama par jawe main hun us mah ke sadqe  
dikhati hai tujhe kis kis tarah 'sauda' ki nazron mein  
jo ho insaf to jawe tu us ki chah ke sadqe  
