dil-e-simab-sifat phir tujhe zahmat dunga  
dur-uftada zaminon ki masafat dunga  
apne atraf naya shahr basa.unga kabhi  
aur ik shakhs ko phir us ki hukumat dunga  
ik diya niind ki aghosh men jalta hai kahin  
silsila khvab ka tuute to basharat dunga  
qissa-e-sud-o-ziyan vaqf-e-mudarat hua  
phir kisi roz mulaqat ki zahmat dunga  
main ne jo likh diya vo khud hai gavahi apni  
jo nahin likkha abhi us ki basharat dunga  
ek safha kahin tarikh men khali hai abhi  
akhiri jang se pahle tumhen mohlat dunga  
dil-e-simab-sifat phir tujhe zahmat dunga  
dur-uftada zaminon ki masafat dunga  
apne atraf naya shahr basaunga kabhi  
aur ek shakhs ko phir us ki hukumat dunga  
ek diya nind ki aaghosh mein jalta hai kahin  
silsila khwab ka tute to bashaarat dunga  
qissa-e-sud-o-ziyan waqf-e-mudaraat hua  
phir kisi roz mulaqat ki zahmat dunga  
main ne jo likh diya wo khud hai gawahi apni  
jo nahin likkha abhi us ki bashaarat dunga  
ek safha kahin tarikh mein khali hai abhi  
aakhiri jang se pahle tumhein mohlat dunga  
