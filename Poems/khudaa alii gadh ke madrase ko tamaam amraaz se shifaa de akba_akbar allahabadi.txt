khuda ali-gadh ke madrase ko tamam amraz se shifa de  
bhare hue hain ra.is-zade amir-zade sharif-zade  
latif o khush-vaz.a chust-o-chalak o saf-o-pakiza shad-o-khurram  
tabi.aton men hai un ki jaudat dilon men un ke hain nek irade  
kamal mehnat se padh rahe hain kamal ghairat se badh rahe hain  
savar mashriq ki raah men hain to maghribi raah men piyade  
har ik hai un men ka be-shak aisa ki aap use jante hain jaisa  
dikha.e mahfil men qadd-e-ra.ana jo aap aa.en to sar jhuka de  
faqir mangen to saaf kah den ki tu hai mazbut ja kama kha  
qubul farma.en aap davat to apna sarmaya kul khila de  
buton se un ko nahin lagavat mison ki lete nahin vo aahat  
tamam quvvat hai sarf-e-khvandan nazar ke bhole hain dil ki saade  
nazar bhi aa.e jo zulf-e-pechan to samjhen ye koi policy hai  
electric light us ko samjhen jo barq-vash koi koi de  
nikalte hain kar ke ghol-bandi ba-nam-e-tahzib o dard-mandi  
ye kah ke lete hain sab se chande hamen jo tum do tumhen khuda de  
unhen isi baat par yaqin hai ki bas yahi asal kar-e-aden hai  
isi si hoga farogh-e-qaumi isi se chamkenge baap daade  
makan-e-college ke sab makin hain abhi unhen tajrabe nahin hain  
khabar nahin hai ki aage chal kar hai kaisi manzil hain kaisi jaade  
dilon men un ke hai nur-e-iman qavi nahin hai magar nigahban  
hava-e-mantiq ada-e-tifli ye sham.a aisa na ho bujha de  
fareb de kar nikale matlab sikha.e tahqir-e-din-o-maz.hab  
mita de akhir ko vaz-e-millat numud-e-zati ko gar badha de  
yahi bas 'akbar' ki iltija hai janab-e-bari men ye dua hai  
ulum-o-hikmat ka dars un ko professor den samajh khuda de  
khuda ali-gadh ke madrase ko tamam amraaz se shifa de  
bhare hue hain rais-zade amir-zade sharif-zade  
latif o khush-waza chust-o-chaalak o saf-o-pakiza shad-o-khurram  
tabiaton mein hai un ki jaudat dilon mein un ke hain nek irade  
kamal mehnat se padh rahe hain kamal ghairat se badh rahe hain  
sawar mashriq ki rah mein hain to maghribi rah mein piyaade  
har ek hai un mein ka be-shak aisa ki aap use jaante hain jaisa  
dikhae mahfil mein qadd-e-rana jo aap aaen to sar jhuka de  
faqir mangen to saf kah den ki tu hai mazbut ja kama kha  
qubul farmaen aap dawat to apna sarmaya kul khila de  
buton se un ko nahin lagawat mison ki lete nahin wo aahat  
tamam quwwat hai sarf-e-khwandan nazar ke bhole hain dil ki sade  
nazar bhi aae jo zulf-e-pechan to samjhen ye koi policy hai  
electric light us ko samjhen jo barq-wash koi koi de  
nikalte hain kar ke ghol-bandi ba-nam-e-tahzib o dard-mandi  
ye kah ke lete hain sab se chande hamein jo tum do tumhein khuda de  
unhen isi baat par yaqin hai ki bas yahi asal kar-e-aden hai  
isi si hoga farogh-e-qaumi isi se chamkenge bap dade  
makan-e-college ke sab makin hain abhi unhen tajrabe nahin hain  
khabar nahin hai ki aage chal kar hai kaisi manzil hain kaisi jade  
dilon mein un ke hai nur-e-iman qawi nahin hai magar nigahban  
hawa-e-mantiq ada-e-tifli ye shama aisa na ho bujha de  
fareb de kar nikale matlab sikhae tahqir-e-din-o-mazhab  
mita de aakhir ko waz-e-millat numud-e-zati ko gar badha de  
yahi bas 'akbar' ki iltija hai janab-e-bari mein ye dua hai  
ulum-o-hikmat ka dars un ko professor den samajh khuda de  
