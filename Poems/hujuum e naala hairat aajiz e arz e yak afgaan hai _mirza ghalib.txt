hujum-e-nala hairat ajiz-e-arz yak-afghan hai  
khamoshi resha-e-sad-nistan se khas-ba-dandan hai  
takalluf-bar-taraf hai jan-sitan-tar lutf-e-bad-khuyan  
nigah-e-be-hijab-e-naz tegh-e-tez-e-uryan hai  
hui ye kasrat-e-gham se talaf kaifiyat-e-shadi  
ki sub.h-e-id mujh ko bad-tar az-chak-e-gareban hai  
dil o diin naqd la saaqi se gar sauda kiya chahe  
ki us bazar men saghar mata-e-dast-gardan hai  
gham aghosh-e-bala men parvarish deta hai ashiq ko  
charagh-e-raushan apna qulzum-e-sarsar ka marjan hai  
takalluf saz-e-rusva.i hai ghafil sharm-e-rana.i  
dil-e-khun-gashta dar dast-e-hina-aluda uryan hai  
'asad' jam.iyat-e-dil dar-kinar-e-be-khudi khush-tar  
do-alam agahi saman-e-yak-khvab-e-pareshan hai  
hujum-e-nala hairat aajiz-e-arz yak-afghan hai  
khamoshi resha-e-sad-nistan se khas-ba-dandan hai  
takalluf-bar-taraf hai jaan-sitan-tar lutf-e-bad-khuyan  
nigah-e-be-hijab-e-naz tegh-e-tez-e-uryan hai  
hui ye kasrat-e-gham se talaf kaifiyat-e-shadi  
ki subh-e-id mujh ko bad-tar az-chaak-e-gareban hai  
dil o din naqd la saqi se gar sauda kiya chahe  
ki us bazar mein saghar mata-e-dast-gardan hai  
gham aaghosh-e-bala mein parwarish deta hai aashiq ko  
charagh-e-raushan apna qulzum-e-sarsar ka marjaan hai  
takalluf saz-e-ruswai hai ghafil sharm-e-ranai  
dil-e-khun-gashta dar dast-e-hina-aluda uryan hai  
'asad' jamiyat-e-dil dar-kinar-e-be-khudi khush-tar  
do-alam aagahi saman-e-yak-khwab-e-pareshan hai  
