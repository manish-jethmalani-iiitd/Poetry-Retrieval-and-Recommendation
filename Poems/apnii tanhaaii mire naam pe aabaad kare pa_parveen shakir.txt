apni tanha.i mire naam pe abad kare  
kaun hoga jo mujhe us ki tarah yaad kare  
dil ajab shahr ki jis par bhi khula dar is ka  
vo musafir ise har samt se barbad kare  
apne qatil ki zehanat se pareshan huun main  
roz ik maut na.e tarz ki ijad kare  
itna hairan ho miri be-talabi ke aage  
va qafas men koi dar khud mira sayyad kare  
salb-e-bina.i ke ahkam mile hain jo kabhi  
raushni chhune ki khvahish koi shab-zad kare  
soch rakhna bhi jara.em men hai shamil ab to  
vahi ma.asum hai har baat pe jo saad kare  
jab lahu bol pade us ke gavahon ke khilaf  
qazi-e-shahr kuchh is baab men irshad kare  
us ki mutthi men bahut roz raha mera vajud  
mere sahir se kaho ab mujhe azad kare  
apni tanhai mere nam pe aabaad kare  
kaun hoga jo mujhe us ki tarah yaad kare  
dil ajab shahr ki jis par bhi khula dar is ka  
wo musafir ise har samt se barbaad kare  
apne qatil ki zehanat se pareshan hun main  
roz ek maut nae tarz ki ijad kare  
itna hairan ho meri be-talabi ke aage  
wa qafas mein koi dar khud mera sayyaad kare  
salb-e-binai ke ahkaam mile hain jo kabhi  
raushni chhune ki khwahish koi shab-zad kare  
soch rakhna bhi jaraem mein hai shamil ab to  
wahi masum hai har baat pe jo sad kare  
jab lahu bol pade us ke gawahon ke khilaf  
qazi-e-shahr kuchh is bab mein irshad kare  
us ki mutthi mein bahut roz raha mera wajud  
mere sahir se kaho ab mujhe aazad kare  
