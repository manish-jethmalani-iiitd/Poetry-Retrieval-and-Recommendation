jo tufanon men palte ja rahe hain  
vahi duniya badalte ja rahe hain  
nikharta aa raha hai rang-e-gulshan  
khas o khashak jalte ja rahe hain  
vahin main khaak udti dekhta huun  
jahan chashme ubalte ja rahe hain  
charagh-e-dair-o-kaba allah allah  
hava ki zid pe jalte ja rahe hain  
shabab o husn men bahas aa padi hai  
na.e pahlu nikalte ja rahe hain  
jo tufanon mein palte ja rahe hain  
wahi duniya badalte ja rahe hain  
nikharta aa raha hai rang-e-gulshan  
khas o khashak jalte ja rahe hain  
wahin main khak udti dekhta hun  
jahan chashme ubalte ja rahe hain  
charagh-e-dair-o-kaba allah allah  
hawa ki zid pe jalte ja rahe hain  
shabab o husn mein bahas aa padi hai  
nae pahlu nikalte ja rahe hain  
