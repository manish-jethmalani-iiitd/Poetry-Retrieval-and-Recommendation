teri zulfon ke bikharne ka sabab hai koi  
aankh kahti hai tire dil men talab hai koi  
aanch aati hai tire jism ki uryani se  
pairahan hai ki sulagti hui shab hai koi  
hosh udane lagin phir chand ki thandi kirnen  
teri basti men huun ya khvab-e-tarab hai koi  
giit bunti hai tire shahr ki bharpur hava  
ajnabi main hi nahin tu bhi ajab hai koi  
liye jaati hain kisi dhyan ki lahren 'nasir'  
duur tak silsila-e-tak-e-tarab hai koi  
teri zulfon ke bikharne ka sabab hai koi  
aankh kahti hai tere dil mein talab hai koi  
aanch aati hai tere jism ki uryani se  
pairahan hai ki sulagti hui shab hai koi  
hosh udane lagin phir chand ki thandi kirnen  
teri basti mein hun ya khwab-e-tarab hai koi  
git bunti hai tere shahr ki bharpur hawa  
ajnabi main hi nahin tu bhi ajab hai koi  
liye jati hain kisi dhyan ki lahren 'nasir'  
dur tak silsila-e-tak-e-tarab hai koi  
