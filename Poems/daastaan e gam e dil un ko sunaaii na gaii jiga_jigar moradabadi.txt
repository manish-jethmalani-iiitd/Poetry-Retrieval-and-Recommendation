dastan-e-gham-e-dil un ko suna.i na ga.i  
baat bigdi thi kuchh aisi ki bana.i na ga.i  
sab ko ham bhuul ga.e josh-e-junun men lekin  
ik tiri yaad thi aisi jo bhula.i na ga.i  
ishq par kuchh na chala dida-e-tar ka qaabu  
us ne jo aag laga di vo bujha.i na ga.i  
pad gaya husn-e-rukh-e-yar ka partav jis par  
khaak men mil ke bhi is dil ki safa.i na ga.i  
kya utha.egi saba khaak miri us dar se  
ye qayamat to khud un se bhi utha.i na ga.i  
dastan-e-gham-e-dil un ko sunai na gai  
baat bigdi thi kuchh aisi ki banai na gai  
sab ko hum bhul gae josh-e-junun mein lekin  
ek teri yaad thi aisi jo bhulai na gai  
ishq par kuchh na chala dida-e-tar ka qabu  
us ne jo aag laga di wo bujhai na gai  
pad gaya husn-e-rukh-e-yar ka partaw jis par  
khak mein mil ke bhi is dil ki safai na gai  
kya uthaegi saba khak meri us dar se  
ye qayamat to khud un se bhi uthai na gai  
