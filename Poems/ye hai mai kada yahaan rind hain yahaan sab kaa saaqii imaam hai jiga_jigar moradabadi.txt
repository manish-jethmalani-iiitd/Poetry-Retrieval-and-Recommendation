ye hai mai-kada yahan rind hain yahan sab ka saaqi imaam hai  
ye haram nahin hai ai shaikh ji yahan parsa.i haram hai  
jo zara si pi ke bahak gaya use mai-kade se nikal do  
yahan tang-nazar ka guzar nahin yahan ahl-e-zarf ka kaam hai  
koi mast hai koi tishna-lab to kisi ke haath men jaam hai  
magar is pe koi kare bhi kya ye to mai-kade ka nizam hai  
ye janab-e-shaikh ka falsafa hai ajiib saare jahan se  
jo vahan piyo to halal hai jo yahan piyo to haram hai  
isi ka.enat men ai 'jigar' koi inqalab uthega phir  
ki buland ho ke bhi aadmi abhi khvahishon ka ghulam hai  
ye hai mai-kada yahan rind hain yahan sab ka saqi imam hai  
ye haram nahin hai ai shaikh ji yahan parsai haram hai  
jo zara si pi ke bahak gaya use mai-kade se nikal do  
yahan tang-nazar ka guzar nahin yahan ahl-e-zarf ka kaam hai  
koi mast hai koi tishna-lab to kisi ke hath mein jam hai  
magar is pe koi kare bhi kya ye to mai-kade ka nizam hai  
ye janab-e-shaikh ka falsafa hai ajib sare jahan se  
jo wahan piyo to halal hai jo yahan piyo to haram hai  
isi kaenat mein ai 'jigar' koi inqalab uthega phir  
ki buland ho ke bhi aadmi abhi khwahishon ka ghulam hai  
