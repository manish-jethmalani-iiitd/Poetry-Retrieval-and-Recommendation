is ahd men ilahi mohabbat ko kya hua  
chhoda vafa ko un ne muravvat ko kya hua  
ummid-var-e-vada-e-didar mar chale  
aate hi aate yaaro qayamat ko kya hua  
kab tak tazallum aah bhala marg ke ta.iin  
kuchh pesh aaya vaqi.a rahmat ko kya hua  
us ke ga.e par aise ga.e dil se ham-nashin  
malum bhi hua na ki taqat ko kya hua  
bakhshish ne mujh ko abr-e-karam ki kiya khajil  
ai chashm josh-e-ashk-e-nadamat ko kya hua  
jaata hai yaar tegh-ba-kaf ghair ki taraf  
ai kushta-e-sitam tiri ghairat ko kya hua  
thi sab-e-ashiqi ki badayat hi 'mir' par  
kya janiye ki hal-e-nihayat ko kya hua  
is ahd mein ilahi mohabbat ko kya hua  
chhoda wafa ko un ne murawwat ko kya hua  
ummid-war-e-wada-e-didar mar chale  
aate hi aate yaro qayamat ko kya hua  
kab tak tazallum aah bhala marg ke tain  
kuchh pesh aaya waqia rahmat ko kya hua  
us ke gae par aise gae dil se ham-nashin  
malum bhi hua na ki taqat ko kya hua  
bakhshish ne mujh ko abr-e-karam ki kiya khajil  
ai chashm josh-e-ashk-e-nadamat ko kya hua  
jata hai yar tegh-ba-kaf ghair ki taraf  
ai kushta-e-sitam teri ghairat ko kya hua  
thi sab-e-ashiqi ki badayat hi 'mir' par  
kya jaaniye ki haal-e-nihayat ko kya hua  
