hava men phirte ho kya hirs aur hava ke liye  
ghurur chhod do ai ghafilo khuda ke liye  
gira diya hai hamen kis ne chah-e-ulfat men  
ham aap duube kisi apne ashna ke liye  
jahan men chahiye aivan o qasr shahon ko  
ye ek gumbad-e-gardun hai bas gada ke liye  
vo a.ina hai ki jis ko hai hajat-e-simab  
ik iztirab hai kaafi dil-e-safa ke liye  
tapish se dil ka ho kya jaane siine men kya haal  
jo tere tiir ka rauzan na ho hava ke liye  
tabib-e-ishq ki dukkan men dhundte phirte  
ye dardmand-e-mohabbat tiri dava ke liye  
jo haath aa.e 'zafar' khak-pa-e-'fakhruddin'  
to main rakhun use ankhon ke tutiya ke liye  
hawa mein phirte ho kya hirs aur hawa ke liye  
ghurur chhod do ai ghafilo khuda ke liye  
gira diya hai hamein kis ne chah-e-ulfat mein  
hum aap dube kisi apne aashna ke liye  
jahan mein chahiye aiwan o qasr shahon ko  
ye ek gumbad-e-gardun hai bas gada ke liye  
wo aaina hai ki jis ko hai hajat-e-simab  
ek iztirab hai kafi dil-e-safa ke liye  
tapish se dil ka ho kya jaane sine mein kya haal  
jo tere tir ka rauzan na ho hawa ke liye  
tabib-e-ishq ki dukkan mein dhundte phirte  
ye dardmand-e-mohabbat teri dawa ke liye  
jo hath aae 'zafar' khak-pa-e-'fakhruddin'  
to main rakhun use aankhon ke tutiya ke liye  
