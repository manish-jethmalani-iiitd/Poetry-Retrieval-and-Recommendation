tumhen khayal-e-zat hai shu.ur-e-zat hi nahin  
khata muaaf ye tumhare bas ki baat hi nahin  
ghazal faza bhi dhundti hai apne khaas rang ki  
hamara mas.ala faqat qalam davat hi nahin  
hamari sa.aton ke hissa-dar aur log hain  
hamare samne faqat hamari zaat hi nahin  
varaq varaq pe diary men ansuon ka nam bhi hai  
ye sirf barishon se bhige kaghzat hi nahin  
kahaniyon ka ruup de ke ham jinhen suna saken  
hamari zindagi men aise vaqi.at hi nahin  
kisi ka naam aa gaya tha yunhi darmiyan men  
ab is ka zikr kya karen jab aisi baat hi nahin  
tumhein khayal-e-zat hai shuur-e-zat hi nahin  
khata muaf ye tumhaare bas ki baat hi nahin  
ghazal faza bhi dhundti hai apne khas rang ki  
hamara masala faqat qalam dawat hi nahin  
hamari saaton ke hissa-dar aur log hain  
hamare samne faqat hamari zat hi nahin  
waraq waraq pe diary mein aansuon ka nam bhi hai  
ye sirf barishon se bhige kaghzat hi nahin  
kahaniyon ka rup de ke hum jinhen suna saken  
hamari zindagi mein aise waqiat hi nahin  
kisi ka nam aa gaya tha yunhi darmiyan mein  
ab is ka zikr kya karen jab aisi baat hi nahin  
