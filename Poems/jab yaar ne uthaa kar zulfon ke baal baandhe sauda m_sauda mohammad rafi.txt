jab yaar ne utha kar zulfon ke baal bandhe  
tab main ne apne dil men lakhon khayal bandhe  
do din men ham to rijhe ai vaa.e haal un ka  
guzre hain jin ke dil ko yaan mah-o-sal bandhe  
tar-e-nigah men us ke kyunkar phanse na ye dil  
ankhon ne jis ke lakhon vahshi ghazal bandhe  
jo kuchh hai rang us ka so hai nazar men apni  
go jaama zard pahne ya chira laal bandhe  
tere hi samne kuchh bahke hai mera naala  
varna nishane ham ne maare hain baal bandhe  
bose ki to hai khvahish par kahiye kyunki us se  
jis ka mizaj lab par harf-e-saval bandhe  
maroge kis ko ji se kis par kamar kasi hai  
phirte ho kyuun pyare talvar dhaal bandhe  
do-char sher aage us ke padhe to bola  
mazmun ye tu ne apne kya hasb-e-hal bandhe  
'sauda' jo un ne bandha zulfon men dil saza hai  
sheron men us ke tu ne kyuun khatt-o-khal bandhe  
jab yar ne utha kar zulfon ke baal bandhe  
tab main ne apne dil mein lakhon khayal bandhe  
do din mein hum to rijhe ai wae haal un ka  
guzre hain jin ke dil ko yan mah-o-sal bandhe  
tar-e-nigah mein us ke kyunkar phanse na ye dil  
aankhon ne jis ke lakhon wahshi ghazal bandhe  
jo kuchh hai rang us ka so hai nazar mein apni  
go jama zard pahne ya chira lal bandhe  
tere hi samne kuchh bahke hai mera nala  
warna nishane hum ne mare hain baal bandhe  
bose ki to hai khwahish par kahiye kyunki us se  
jis ka mizaj lab par harf-e-sawal bandhe  
maroge kis ko ji se kis par kamar kasi hai  
phirte ho kyun pyare talwar dhaal bandhe  
do-chaar sher aage us ke padhe to bola  
mazmun ye tu ne apne kya hasb-e-haal bandhe  
'sauda' jo un ne bandha zulfon mein dil saza hai  
sheron mein us ke tu ne kyun khatt-o-khal bandhe  
