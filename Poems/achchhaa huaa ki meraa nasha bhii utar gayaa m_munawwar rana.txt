achchha hua ki mera nasha bhi utar gaya  
teri kala.i se ye kada bhi utar gaya  
vo mutma.in bahut hai mira saath chhod kar  
main bhi huun khush ki qarz mira bhi utar gaya  
rukhsat ka vaqt hai yunhi chehra khila rahe  
main tuut ja.unga jo zara bhi utar gaya  
bekas ki aarzu men pareshan hai zindagi  
ab to fasil-e-jan se diya bhi utar gaya  
ro-dho ke vo bhi ho gaya khamosh ek roz  
do-char din men rang-e-hina bhi utar gaya  
paani men vo kashish hai ki allah ki panah  
rassi ka haath thame ghada bhi utar gaya  
vo muflisi ke din bhi guzare hain main ne jab  
chulhe se khali haath tava bhi utar gaya  
sach bolne men nashsha ka.i botalon ka tha  
bas ye hua ki mera gala bhi utar gaya  
pahle bhi be-libas the itne magar na the  
ab jism se libas-e-haya bhi utar gaya  
achchha hua ki mera nasha bhi utar gaya  
teri kalai se ye kada bhi utar gaya  
wo mutmain bahut hai mera sath chhod kar  
main bhi hun khush ki qarz mera bhi utar gaya  
rukhsat ka waqt hai yunhi chehra khila rahe  
main tut jaunga jo zara bhi utar gaya  
bekas ki aarzu mein pareshan hai zindagi  
ab to fasil-e-jaan se diya bhi utar gaya  
ro-dho ke wo bhi ho gaya khamosh ek roz  
do-chaar din mein rang-e-hina bhi utar gaya  
pani mein wo kashish hai ki allah ki panah  
rassi ka hath thame ghada bhi utar gaya  
wo muflisi ke din bhi guzare hain main ne jab  
chulhe se khali hath tawa bhi utar gaya  
sach bolne mein nashsha kai botalon ka tha  
bas ye hua ki mera gala bhi utar gaya  
pahle bhi be-libas the itne magar na the  
ab jism se libas-e-haya bhi utar gaya  
