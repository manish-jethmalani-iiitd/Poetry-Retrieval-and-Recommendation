duur tak chha.e the badal aur kahin saaya na tha  
is tarah barsat ka mausam kabhi aaya na tha  
surkh aahan par tapakti buund hai ab har khushi  
zindagi ne yuun to pahle ham ko tarsaya na tha  
kya mila akhir tujhe sayon ke pichhe bhaag kar  
ai dil-e-nadan tujhe kya ham ne samjhaya na tha  
uf ye sannata ki aahat tak na ho jis men mukhil  
zindagi men is qadar ham ne sukun paaya na tha  
khuub ro.e chhup ke ghar ki char-divari men ham  
hal-e-dil kahne ke qabil koi ham-saya na tha  
ho ga.e qallash jab se aas ki daulat luti  
paas apne aur to koi bhi sarmaya na tha  
vo payambar ho ki ashiq qatl-gah-e-shauq men  
taaj kanton ka kise duniya ne pahnaya na tha  
ab khula jhonkon ke pichhe chal rahi thiin andhiyan  
ab jo manzar hai vo pahle to nazar aaya na tha  
sirf khushbu ki kami thi ghaur ke qabil 'qatil'  
varna gulshan men koi bhi phuul murjhaya na tha  
dur tak chhae the baadal aur kahin saya na tha  
is tarah barsat ka mausam kabhi aaya na tha  
surkh aahan par tapakti bund hai ab har khushi  
zindagi ne yun to pahle hum ko tarsaya na tha  
kya mila aakhir tujhe sayon ke pichhe bhag kar  
ai dil-e-nadan tujhe kya hum ne samjhaya na tha  
uf ye sannata ki aahat tak na ho jis mein mukhil  
zindagi mein is qadar hum ne sukun paya na tha  
khub roe chhup ke ghar ki chaar-diwari mein hum  
haal-e-dil kahne ke qabil koi ham-saya na tha  
ho gae qallash jab se aas ki daulat luti  
pas apne aur to koi bhi sarmaya na tha  
wo payambar ho ki aashiq qatl-gah-e-shauq mein  
taj kanton ka kise duniya ne pahnaya na tha  
ab khula jhonkon ke pichhe chal rahi thin aandhiyan  
ab jo manzar hai wo pahle to nazar aaya na tha  
sirf khushbu ki kami thi ghaur ke qabil 'qatil'  
warna gulshan mein koi bhi phul murjhaya na tha  
