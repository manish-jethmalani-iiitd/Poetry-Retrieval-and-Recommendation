jalne lage khala men havaon ke naqsh-e-pa  
suraj ka haath shaam ki gardan pe ja pada  
chhat par pighal ke jam ga.i khvabon ki chandni  
kamre ka dard hanpte sayon ko kha gaya  
bistar men ek chand tarasha tha lams ne  
us ne utha ke chaa.e ke cup men dubo diya  
har aankh men thi tutte lamhon ki tishnagi  
har jism pe tha vaqt ka saaya pada hua  
dekha tha sab ne dubne vaale ko duur duur  
paani ki ungliyon ne kinare ko chhu liya  
aa.egi raat munh pe siyahi male hue  
rakh dega din bhi haath men kaghaz phata hua  
jalne lage khala mein hawaon ke naqsh-e-pa  
suraj ka hath sham ki gardan pe ja pada  
chhat par pighal ke jam gai khwabon ki chandni  
kamre ka dard hanpte sayon ko kha gaya  
bistar mein ek chand tarasha tha lams ne  
us ne utha ke chae ke cup mein dubo diya  
har aankh mein thi tutte lamhon ki tishnagi  
har jism pe tha waqt ka saya pada hua  
dekha tha sab ne dubne wale ko dur dur  
pani ki ungliyon ne kinare ko chhu liya  
aaegi raat munh pe siyahi male hue  
rakh dega din bhi hath mein kaghaz phata hua  
