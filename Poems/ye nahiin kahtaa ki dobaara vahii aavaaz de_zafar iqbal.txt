ye nahin kahta ki dobara vahi avaz de  
koi asani to paida kar koi avaz de  
main use sun kar bhi aane ka nahin majbur huun  
phir bhi apne khvab-khane se kabhi avaz de  
ho sake donon zamanon men ham-ahangi koi  
main purana huun to kya mujh ko na.i avaz de  
maut ke sahil par istada huun to mujh ko kahin  
zindagi ke paniyon men dubti avaz de  
thiik hai tu ne pukara hoga jis-tis ko magar  
mere hisse men koi aa.i hui avaz de  
bin bulaya hi chala a.unga main shayad kabhi  
lekin itne shor men to aap bhi avaz de  
main use pahchan hi pa.un na pahli baar to  
koi avazon ke jangal men ghiri avaz de  
munh se kuchh kah to sahi is khamushi ke ar-par  
mustaqil ko chhod koi sarsari avaz de  
tu ne to har haal men sunna hai ab tujh ko 'zafar'  
raushni avaz de ya tirgi avaz de  
ye nahin kahta ki dobara wahi aawaz de  
koi aasani to paida kar koi aawaz de  
main use sun kar bhi aane ka nahin majbur hun  
phir bhi apne khwab-khane se kabhi aawaz de  
ho sake donon zamanon mein ham-ahangi koi  
main purana hun to kya mujh ko nai aawaz de  
maut ke sahil par istada hun to mujh ko kahin  
zindagi ke paniyon mein dubti aawaz de  
thik hai tu ne pukara hoga jis-tis ko magar  
mere hisse mein koi aai hui aawaz de  
bin bulaya hi chala aaunga main shayad kabhi  
lekin itne shor mein to aap bhi aawaz de  
main use pahchan hi paun na pahli bar to  
koi aawazon ke jangal mein ghiri aawaz de  
munh se kuchh kah to sahi is khamushi ke aar-par  
mustaqil ko chhod koi sarsari aawaz de  
tu ne to har haal mein sunna hai ab tujh ko 'zafar'  
raushni aawaz de ya tirgi aawaz de  
