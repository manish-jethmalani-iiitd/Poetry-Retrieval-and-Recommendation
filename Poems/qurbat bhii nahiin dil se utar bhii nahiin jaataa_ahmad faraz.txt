qurbat bhi nahin dil se utar bhi nahin jaata  
vo shakhs koi faisla kar bhi nahin jaata  
ankhen hain ki khali nahin rahti hain lahu se  
aur zakhm-e-juda.i hai ki bhar bhi nahin jaata  
vo rahat-e-jan hai magar is dar-badri men  
aisa hai ki ab dhyan udhar bhi nahin jaata  
ham dohri aziyyat ke giraftar musafir  
paanv bhi hain shal shauq-e-safar bhi nahin jaata  
dil ko tiri chahat pe bharosa bhi bahut hai  
aur tujh se bichhad jaane ka dar bhi nahin jaata  
pagal hue jaate ho 'faraz' us se mile kya  
itni si khushi se koi mar bhi nahin jaata  
qurbat bhi nahin dil se utar bhi nahin jata  
wo shakhs koi faisla kar bhi nahin jata  
aankhen hain ki khali nahin rahti hain lahu se  
aur zakhm-e-judai hai ki bhar bhi nahin jata  
wo rahat-e-jaan hai magar is dar-badri mein  
aisa hai ki ab dhyan udhar bhi nahin jata  
hum dohri aziyyat ke giraftar musafir  
panw bhi hain shal shauq-e-safar bhi nahin jata  
dil ko teri chahat pe bharosa bhi bahut hai  
aur tujh se bichhad jaane ka dar bhi nahin jata  
pagal hue jate ho 'faraaz' us se mile kya  
itni si khushi se koi mar bhi nahin jata  
