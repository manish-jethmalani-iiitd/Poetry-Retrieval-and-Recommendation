andhiyan aati thiin lekin kabhi aisa na hua  
khauf ke maare juda shakh se patta na hua  
ruuh ne pairahan-e-jism badal bhi daala  
ye alag baat kisi bazm men charcha na hua  
raat ko din se milane ki havas thi ham ko  
kaam achchha na tha anjam bhi achchha na hua  
vaqt ki dor ko thame rahe mazbuti se  
aur jab chhuti to afsos bhi is ka na hua  
khuub duniya hai ki suraj se raqabat thi jinhen  
un ko hasil kisi divar ka saaya na hua  
aandhiyan aati thin lekin kabhi aisa na hua  
khauf ke mare juda shakh se patta na hua  
ruh ne pairahan-e-jism badal bhi dala  
ye alag baat kisi bazm mein charcha na hua  
raat ko din se milane ki hawas thi hum ko  
kaam achchha na tha anjam bhi achchha na hua  
waqt ki dor ko thame rahe mazbuti se  
aur jab chhuti to afsos bhi is ka na hua  
khub duniya hai ki suraj se raqabat thi jinhen  
un ko hasil kisi diwar ka saya na hua  
