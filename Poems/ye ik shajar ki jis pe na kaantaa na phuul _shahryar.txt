ye ik shajar ki jis pe na kanta na phuul hai  
saa.e men us ke baith ke rona fuzul hai  
raton se raushni ki talab haa.e sadgi  
khvabon men us ki diid ki khu kaisi bhuul hai  
hai un ke dam-qadam hi se kuchh abru-e-zist  
daman men jin ke dasht-e-tamanna ki dhuul hai  
suraj ka qahr sirf barahna saron pe hai  
puchho havas-parast se vo kyuun malul hai  
aao hava ke haath ki talvar chuum len  
ab buz-dilon ki fauj se ladna fuzul hai  
ye ek shajar ki jis pe na kanta na phul hai  
sae mein us ke baith ke rona fuzul hai  
raaton se raushni ki talab hae sadgi  
khwabon mein us ki did ki khu kaisi bhul hai  
hai un ke dam-qadam hi se kuchh aabru-e-zist  
daman mein jin ke dasht-e-tamanna ki dhul hai  
suraj ka qahr sirf barahna saron pe hai  
puchho hawas-parast se wo kyun malul hai  
aao hawa ke hath ki talwar chum len  
ab buz-dilon ki fauj se ladna fuzul hai  
