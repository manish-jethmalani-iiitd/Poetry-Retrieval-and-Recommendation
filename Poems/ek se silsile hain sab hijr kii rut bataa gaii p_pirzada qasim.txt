ek se silsile hain sab hijr ki rut bata ga.i  
phir vahi sub.h aa.egi phir vahi shaam aa ga.i  
mere lahu men jal uthe utne hi taza-dam charagh  
vaqt ki sazishi hava jitne diye bujha ga.i  
main bhi ba-pas-e-dostan apne khilaf ho gaya  
ab yahi rasm-e-dosti mujh ko bhi raas aa ga.i  
tund hava ke jashn men log ga.e to the magar  
tan se koi qaba chhini sar se koi rida ga.i  
dil-zadagan ke qafile duur nikal chuke tamam  
un ki talash men nigah ab jo ga.i to kya ga.i  
akhir-e-shab ki dastan aur karen bhi kya bayan  
ek hi ah-e-sard thi saare diye bujha ga.i  
ek se silsile hain sab hijr ki rut bata gai  
phir wahi subh aaegi phir wahi sham aa gai  
mere lahu mein jal uthe utne hi taza-dam charagh  
waqt ki sazishi hawa jitne diye bujha gai  
main bhi ba-pas-e-dostan apne khilaf ho gaya  
ab yahi rasm-e-dosti mujh ko bhi ras aa gai  
tund hawa ke jashn mein log gae to the magar  
tan se koi qaba chhini sar se koi rida gai  
dil-zadagan ke qafile dur nikal chuke tamam  
un ki talash mein nigah ab jo gai to kya gai  
aakhir-e-shab ki dastan aur karen bhi kya bayan  
ek hi aah-e-sard thi sare diye bujha gai  
