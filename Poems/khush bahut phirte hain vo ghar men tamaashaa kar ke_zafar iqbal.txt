khush bahut phirte hain vo ghar men tamasha kar ke  
kaam nikla to hai un ka mujhe rusva kar ke  
rok rakhna tha abhi aur ye avaz ka ras  
bech lena tha ye sauda zara mahnga kar ke  
is taraf kaam hamara to nahin hai koi  
aa nikalte hain kisi shaam tumhara kar ke  
mit ga.i hai koi mudti hui si mauj-e-hava  
chhup gaya hai koi taara sa ishara kar ke  
farq itna na sahi ishq o havas men lekin  
main to mar ja.un tira rang bhi maila kar ke  
saf-o-shaffaf thi paani ki tarah niyat dil  
dekhne valon ne dekha ise gadla kar ke  
shauq se kijiye aur der na farma.iyega  
kuchh agar aap ko mil ja.ega aisa kar ke  
yuun bhi sajti hai badan par ye mohabbat kya kya  
kabhi pahnun isi malbus ko ulta kar ke  
mujh se chhudva.e mire saare usuul us ne 'zafar'  
kitna chalak tha maara mujhe tanha kar ke  
khush bahut phirte hain wo ghar mein tamasha kar ke  
kaam nikla to hai un ka mujhe ruswa kar ke  
rok rakhna tha abhi aur ye aawaz ka ras  
bech lena tha ye sauda zara mahnga kar ke  
is taraf kaam hamara to nahin hai koi  
aa nikalte hain kisi sham tumhaara kar ke  
mit gai hai koi mudti hui si mauj-e-hawa  
chhup gaya hai koi tara sa ishaara kar ke  
farq itna na sahi ishq o hawas mein lekin  
main to mar jaun tera rang bhi maila kar ke  
saf-o-shaffaf thi pani ki tarah niyat dil  
dekhne walon ne dekha ise gadla kar ke  
shauq se kijiye aur der na farmaiyega  
kuchh agar aap ko mil jaega aisa kar ke  
yun bhi sajti hai badan par ye mohabbat kya kya  
kabhi pahnun isi malbus ko ulta kar ke  
mujh se chhudwae mere sare usul us ne 'zafar'  
kitna chaalak tha mara mujhe tanha kar ke  
