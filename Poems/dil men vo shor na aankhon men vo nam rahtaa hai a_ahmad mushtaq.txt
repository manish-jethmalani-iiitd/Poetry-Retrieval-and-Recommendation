dil men vo shor na ankhon men vo nam rahta hai  
ab tap-e-hijr tavaqqo se bhi kam rahta hai  
kabhi sho.ale se lapakte the mire siine men  
ab kisi vaqt dhuan sa koi dam rahta hai  
kya khuda jaane mire dil ko hua tere ba.ad  
na khushi is men thaharti hai na gham rahta hai  
rishta-e-tar-e-tamanna nahin tuuta ab tak  
ab bhi ankhon men tiri zulf ka kham rahta hai  
chhod jaati hai har ik rut koi khushbu koi rang  
na sitam rahta hai baaqi na karam rahta hai  
dil mein wo shor na aankhon mein wo nam rahta hai  
ab tap-e-hijr tawaqqo se bhi kam rahta hai  
kabhi shoale se lapakte the mere sine mein  
ab kisi waqt dhuan sa koi dam rahta hai  
kya khuda jaane mere dil ko hua tere baad  
na khushi is mein thaharti hai na gham rahta hai  
rishta-e-tar-e-tamanna nahin tuta ab tak  
ab bhi aankhon mein teri zulf ka kham rahta hai  
chhod jati hai har ek rut koi khushbu koi rang  
na sitam rahta hai baqi na karam rahta hai  
