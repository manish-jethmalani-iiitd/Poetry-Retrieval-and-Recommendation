use samajhne ka koi to rasta nikle  
main chahta bhi yahi tha vo bevafa nikle  
kitab-e-mazi ke auraq ulat ke dekh zara  
na jaane kaun sa saf.ha muda hua nikle  
main tujh se milta to tafsil men nahin jaata  
miri taraf se tire dil men jaane kya nikle  
jo dekhne men bahut hi qarib lagta hai  
usi ke baare men socho to fasla nikle  
tamam shahr ki ankhon men surkh sho.ale hain  
'vasim' ghar se ab aise men koi kya nikle  
use samajhne ka koi to rasta nikle  
main chahta bhi yahi tha wo bewafa nikle  
kitab-e-mazi ke auraq ulat ke dekh zara  
na jaane kaun sa safha muda hua nikle  
main tujh se milta to tafsil mein nahin jata  
meri taraf se tere dil mein jaane kya nikle  
jo dekhne mein bahut hi qarib lagta hai  
usi ke bare mein socho to fasla nikle  
tamam shahr ki aankhon mein surkh shoale hain  
'wasim' ghar se ab aise mein koi kya nikle  
