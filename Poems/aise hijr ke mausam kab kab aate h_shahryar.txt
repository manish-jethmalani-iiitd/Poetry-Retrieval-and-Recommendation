aise hijr ke mausam kab kab aate hain  
tere alava yaad hamen sab aate hain  
jagti ankhon se bhi dekho duniya ko  
khvabon ka kya hai vo har shab aate hain  
jazb kare kyuun ret hamari ashkon ko  
tera daman tar karne ab aate hain  
ab vo safar ki taab nahin baaqi varna  
ham ko bulave dasht se jab tab aate hain  
kaghaz ki kashti men dariya paar kiya  
dekho ham ko kya kya kartab aate hain  
aise hijr ke mausam kab kab aate hain  
tere alawa yaad hamein sab aate hain  
jagti aankhon se bhi dekho duniya ko  
khwabon ka kya hai wo har shab aate hain  
jazb kare kyun ret hamari ashkon ko  
tera daman tar karne ab aate hain  
ab wo safar ki tab nahin baqi warna  
hum ko bulawe dasht se jab tab aate hain  
kaghaz ki kashti mein dariya par kiya  
dekho hum ko kya kya kartab aate hain  
