kisi gharib ki barson ki aarzu ho ja.un  
main is surang se niklun tu ab-ju ho ja.un  
bada hasin taqaddus hai us ke chehre par  
main us ki ankhon men jhankun to ba-vazu ho ja.un  
mujhe pata to chale mujh men aib hain kya kya  
vo aa.ina hai to main us ke ru-ba-ru ho ja.un  
kisi tarah bhi ye viraniyan hon khatm miri  
sharab-khane ke andar ki hav-hu ja.un  
miri hatheli pe honton se aisi mohr laga  
ki umr-bhar ke liye main bhi surkh-ru ho ja.un  
kami zara si bhi mujh men na koi rah jaa.e  
agar main zakhm ki surat huun to rafu ho ja.un  
na.e mizaj ke shahron men ji nahin lagta  
purane vaqton ka phir se main lucknow ho ja.un  
kisi gharib ki barson ki aarzu ho jaun  
main is surang se niklun tu aab-ju ho jaun  
bada hasin taqaddus hai us ke chehre par  
main us ki aankhon mein jhankun to ba-wazu ho jaun  
mujhe pata to chale mujh mein aib hain kya kya  
wo aaina hai to main us ke ru-ba-ru ho jaun  
kisi tarah bhi ye viraniyan hon khatm meri  
sharab-khane ke andar ki haw-hu jaun  
meri hatheli pe honton se aisi mohr laga  
ki umr-bhar ke liye main bhi surkh-ru ho jaun  
kami zara si bhi mujh mein na koi rah jae  
agar main zakhm ki surat hun to rafu ho jaun  
nae mizaj ke shahron mein ji nahin lagta  
purane waqton ka phir se main lucknow ho jaun  
