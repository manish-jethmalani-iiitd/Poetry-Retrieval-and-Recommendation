mujhe ah-o-fughan-e-nim-shab ka phir payam aaya  
tham ai rah-rau ki shayad phir koi mushkil maqam aaya  
zara taqdir ki gahra.iyon men duub ja tu bhi  
ki is jangah se main ban ke tegh-e-be-niyam aaya  
ye misra likh diya kis shokh ne mehrab-e-masjid par  
ye nadan gir ga.e sajdon men jab vaqt-e-qayam aaya  
chal ai meri gharibi ka tamasha dekhne vaale  
vo mahfil uth ga.i jis dam to mujh tak daur-e-jam aaya  
diya 'iqbal' ne hindi musalmanon ko soz apna  
ye ik mard-e-tan-asan tha tan-asanon ke kaam aaya  
usi 'iqbal' ki main justuju karta raha barson  
badi muddat ke ba.ad akhir vo shahin zer-e-dam aaya  
mujhe aah-o-fughan-e-nim-shab ka phir payam aaya  
tham ai rah-rau ki shayad phir koi mushkil maqam aaya  
zara taqdir ki gahraiyon mein dub ja tu bhi  
ki is jangah se main ban ke tegh-e-be-niyam aaya  
ye misra likh diya kis shokh ne mehrab-e-masjid par  
ye nadan gir gae sajdon mein jab waqt-e-qayam aaya  
chal ai meri gharibi ka tamasha dekhne wale  
wo mahfil uth gai jis dam to mujh tak daur-e-jam aaya  
diya 'iqbaal' ne hindi musalmanon ko soz apna  
ye ek mard-e-tan-asan tha tan-asanon ke kaam aaya  
usi 'iqbaal' ki main justuju karta raha barson  
badi muddat ke baad aakhir wo shahin zer-e-dam aaya  
