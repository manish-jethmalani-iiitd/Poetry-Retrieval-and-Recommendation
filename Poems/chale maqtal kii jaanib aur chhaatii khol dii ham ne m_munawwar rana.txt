chale maqtal ki janib aur chhati khol di ham ne  
badhane par patang aa.e to charkhi khol di ham ne  
pada rahne do apne boriye par ham faqiron ko  
phati rah ja.engi ankhen jo mutthi khol di ham ne  
kahan tak bojh baisakhi ka saari zindagi dhote  
utarte hi kun.en men aaj rassi khol di ham ne  
farishto tum kahan tak nama-e-a.amal dekhoge  
chalo ye nekiyan gin lo ki gathri khol di ham ne  
tumhara naam aaya aur ham takne lage rasta  
tumhari yaad aa.i aur khidki khol di ham ne  
purane ho chale the zakhm saare arzuon ke  
kaho charagaron se aaj patti khol di ham ne  
tumhare dukh utha.e is liye phirte hain muddat se  
tumhare naam aa.i thi jo chitthi khol di ham ne  
chale maqtal ki jaanib aur chhati khol di hum ne  
badhane par patang aae to charkhi khol di hum ne  
pada rahne do apne boriye par hum faqiron ko  
phati rah jaengi aankhen jo mutthi khol di hum ne  
kahan tak bojh baisakhi ka sari zindagi dhote  
utarte hi kunen mein aaj rassi khol di hum ne  
farishto tum kahan tak nama-e-amal dekhoge  
chalo ye nekiyan gin lo ki gathri khol di hum ne  
tumhaara nam aaya aur hum takne lage rasta  
tumhaari yaad aai aur khidki khol di hum ne  
purane ho chale the zakhm sare aarzuon ke  
kaho chaaragaron se aaj patti khol di hum ne  
tumhaare dukh uthae is liye phirte hain muddat se  
tumhaare nam aai thi jo chitthi khol di hum ne  
