us ko kho dene ka ehsas to kam baaqi hai  
jo hua vo na hua hota ye gham baaqi hai  
ab na vo chhat hai na vo ziina na angur ki bel  
sirf ik us ko bhulane ki qasam baaqi hai  
main ne puchha tha sabab ped ke gir jaane ka  
uth ke maali ne kaha us ki qalam baaqi hai  
jang ke faisle maidan men kahan hote hain  
jab talak hafize baaqi hain alam baaqi hai  
thak ke girta hai hiran sirf shikari ke liye  
jism ghayal hai magar ankhon men ram baaqi hai  
us ko kho dene ka ehsas to kam baqi hai  
jo hua wo na hua hota ye gham baqi hai  
ab na wo chhat hai na wo zina na angur ki bel  
sirf ek us ko bhulane ki qasam baqi hai  
main ne puchha tha sabab ped ke gir jaane ka  
uth ke mali ne kaha us ki qalam baqi hai  
jang ke faisle maidan mein kahan hote hain  
jab talak hafize baqi hain alam baqi hai  
thak ke girta hai hiran sirf shikari ke liye  
jism ghayal hai magar aankhon mein ram baqi hai  
