koi sanam to ho koi apna khuda to ho  
is dasht-e-be-kasi men koi aasra to ho  
kuchh dhundle dhundle khvab hain kuchh kanpte charagh  
zad-e-safar yahi hai kuchh is ke siva to ho  
suraj hi jab na chamke to pighlegi barf kya  
ban jaa.en vo bhi mom magar dil dukha to ho  
har chehra maslahat ki naqabon men kho gaya  
mil baithen kis ke saath koi ashna to ho  
khamosh pattharon ki tarah kyuun hua hai shahr  
dhadkan dilon ki gar nahin avaz-e-pa to ho  
baaqi hai ek dard ka rishta so vo bhi ab  
kis se nibha.en ham koi dard-ashna to ho  
koi sanam to ho koi apna khuda to ho  
is dasht-e-be-kasi mein koi aasra to ho  
kuchh dhundle dhundle khwab hain kuchh kanpte charagh  
zad-e-safar yahi hai kuchh is ke siwa to ho  
suraj hi jab na chamke to pighlegi barf kya  
ban jaen wo bhi mom magar dil dukha to ho  
har chehra maslahat ki naqabon mein kho gaya  
mil baithen kis ke sath koi aashna to ho  
khamosh pattharon ki tarah kyun hua hai shahr  
dhadkan dilon ki gar nahin aawaz-e-pa to ho  
baqi hai ek dard ka rishta so wo bhi ab  
kis se nibhaen hum koi dard-ashna to ho  
