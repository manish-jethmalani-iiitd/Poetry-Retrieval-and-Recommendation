gham tira jalva-gah-e-kaun-o-makan hai ki jo tha  
ya.ani insan vahi sho.ala-ba-jan hai ki jo tha  
phir vahi rang-e-takallum nigah-e-naz men hai  
vahi andaz vahi husn-e-bayan hai ki jo tha  
kab hai inkar tire lutf-o-karam se lekin  
tu vahi dushman-e-dil dushman-e-jan hai ki jo tha  
ishq afsurda nahin aaj bhi afsurda bahut  
vahi kam kam asr-e-soz-e-nihan hai ki jo tha  
qurb hi kam hai na duuri hi ziyada lekin  
aaj vo rabt ka ehsas kahan hai ki jo tha  
nazar aa jaate hain tum ko to bahut nazuk baal  
dil mira kya vahi ai shisha-giran hai ki jo tha  
jaan de baithe the ik baar havas vaale bhi  
phir vahi marhala-e-sud-o-ziyan hai ki jo tha  
husn ko khinch to leta hai abhi tak lekin  
vo asar jazb-e-mohabbat men kahan hai ki jo tha  
aaj bhi said-gah-e-ishq men husan-e-saffak  
liye abru ki lachakti si kaman hai ki jo tha  
phir tiri chashm-e-sukhan-sanj ne chhedi koi baat  
vahi jaadu hai vahi husn-e-bayan hai ki jo tha  
phir sar-e-mai-kada-e-ishq hai ik barish-e-nur  
chhalke jamon se charaghan ka saman hai ki jo tha  
phir vahi khair-nigahi hai tire jalvon se  
vahi aalam tira ai barq-e-daman hai ki jo tha  
aaj bhi aag dabi hai dil-e-insan men 'firaq'  
aaj bhi sinon se uthta vo dhuan hai ki jo tha  
gham tera jalwa-gah-e-kaun-o-makan hai ki jo tha  
yani insan wahi shoala-ba-jaan hai ki jo tha  
phir wahi rang-e-takallum nigah-e-naz mein hai  
wahi andaz wahi husn-e-bayan hai ki jo tha  
kab hai inkar tere lutf-o-karam se lekin  
tu wahi dushman-e-dil dushman-e-jaan hai ki jo tha  
ishq afsurda nahin aaj bhi afsurda bahut  
wahi kam kam asr-e-soz-e-nihan hai ki jo tha  
qurb hi kam hai na duri hi ziyaada lekin  
aaj wo rabt ka ehsas kahan hai ki jo tha  
nazar aa jate hain tum ko to bahut nazuk baal  
dil mera kya wahi ai shisha-giran hai ki jo tha  
jaan de baithe the ek bar hawas wale bhi  
phir wahi marhala-e-sud-o-ziyan hai ki jo tha  
husn ko khinch to leta hai abhi tak lekin  
wo asar jazb-e-mohabbat mein kahan hai ki jo tha  
aaj bhi said-gah-e-ishq mein husan-e-saffak  
liye abru ki lachakti si kaman hai ki jo tha  
phir teri chashm-e-sukhan-sanj ne chhedi koi baat  
wahi jadu hai wahi husn-e-bayan hai ki jo tha  
phir sar-e-mai-kada-e-ishq hai ek barish-e-nur  
chhalke jamon se charaghan ka saman hai ki jo tha  
phir wahi khair-nigahi hai tere jalwon se  
wahi aalam tera ai barq-e-daman hai ki jo tha  
aaj bhi aag dabi hai dil-e-insan mein 'firaq'  
aaj bhi sinon se uthta wo dhuan hai ki jo tha  
