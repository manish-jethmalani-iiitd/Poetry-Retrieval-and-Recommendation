apne ka hai gunah begane ne kya kiya  
is dil ko kya kahun ki divane ne kya kiya  
yaan tak satana muj ko ki ro ro kahe tu haa.e  
yaaro na tum suna ki fulane ne kya kiya  
parda to raz-e-ishq se ai yaar uth chuka  
be-sud ham se munh ke chhupane ne kya kiya  
ankhon ki rahbari ne kahun kya ki dil ke saath  
kuche ki us ke raah batane ne kya kiya  
kaam aa.i kohkan ki mashaqqat na ishq men  
patthar se ju-e-shir ke laane ne kya kiya  
tuk dar tak apne aa mire naseh ka haal dekh  
main to divana tha pe siyane ne kya kiya  
chahun main kis tarah ye zamane ki dosti  
auron se dost ho ke zamane ne kya kiya  
kahta tha main gale ka tire ho padunga haar  
dekha na gul ko sar pe chadhane ne kya kiya  
'sauda' hai be-tarah ka nasha jam-e-ishq men  
dekha ki us ko munh ke lagane ne kya kiya  
apne ka hai gunah begane ne kya kiya  
is dil ko kya kahun ki diwane ne kya kiya  
yan tak satana muj ko ki ro ro kahe tu hae  
yaro na tum suna ki fulane ne kya kiya  
parda to raaz-e-ishq se ai yar uth chuka  
be-sud hum se munh ke chhupane ne kya kiya  
aankhon ki rahbari ne kahun kya ki dil ke sath  
kuche ki us ke rah batane ne kya kiya  
kaam aai kohkan ki mashaqqat na ishq mein  
patthar se ju-e-shir ke lane ne kya kiya  
tuk dar tak apne aa mere naseh ka haal dekh  
main to diwana tha pe siyane ne kya kiya  
chahun main kis tarah ye zamane ki dosti  
auron se dost ho ke zamane ne kya kiya  
kahta tha main gale ka tere ho padunga haar  
dekha na gul ko sar pe chadhane ne kya kiya  
'sauda' hai be-tarah ka nasha jam-e-ishq mein  
dekha ki us ko munh ke lagane ne kya kiya  
