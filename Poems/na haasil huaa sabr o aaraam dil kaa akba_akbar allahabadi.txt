na hasil hua sabr-o-aram dil ka  
na nikla kabhi tum se kuchh kaam dil ka  
mohabbat ka nashsha rahe kyuun na har-dam  
bhara hai mai-e-ishq se jaam dil ka  
phansaya to ankhon ne dam-e-bala men  
magar ishq men ho gaya naam dil ka  
hua khvab rusva ye ishq-e-butan men  
khuda hi hai ab mere badnam dil ka  
ye banki ada.en ye tirchhi nigahen  
yahi le ga.iin sabr-o-aram dil ka  
dhuan pahle uthta tha aghaz tha vo  
hua khaak ab ye hai anjam dil ka  
jab aghaz-e-ulfat hi men jal raha hai  
to kya khaak batla.un anjam dil ka  
khuda ke liye pher do mujh ko sahab  
jo sarkar men kuchh na ho kaam dil ka  
pas-e-marg un par khula hal-e-ulfat  
ga.i le ke ruuh apni paigham dil ka  
tadapta hua yuun na paaya hamesha  
kahun kya main aghaz-o-anjam dil ka  
dil us be-vafa ko jo dete ho 'akbar'  
to kuchh soch lo pahle anjam dil ka  
na hasil hua sabr-o-aram dil ka  
na nikla kabhi tum se kuchh kaam dil ka  
mohabbat ka nashsha rahe kyun na har-dam  
bhara hai mai-e-ishq se jam dil ka  
phansaya to aankhon ne dam-e-bala mein  
magar ishq mein ho gaya nam dil ka  
hua khwab ruswa ye ishq-e-butan mein  
khuda hi hai ab mere badnam dil ka  
ye banki adaen ye tirchhi nigahen  
yahi le gain sabr-o-aram dil ka  
dhuan pahle uthta tha aaghaz tha wo  
hua khak ab ye hai anjam dil ka  
jab aaghaz-e-ulfat hi mein jal raha hai  
to kya khak batlaun anjam dil ka  
khuda ke liye pher do mujh ko sahab  
jo sarkar mein kuchh na ho kaam dil ka  
pas-e-marg un par khula haal-e-ulfat  
gai le ke ruh apni paigham dil ka  
tadapta hua yun na paya hamesha  
kahun kya main aaghaz-o-anjam dil ka  
dil us be-wafa ko jo dete ho 'akbar'  
to kuchh soch lo pahle anjam dil ka  
