kahan ki guunj dil-e-na-tavan men rahti hai  
ki tharthari si ajab jism-o-jan men rahti hai  
qadam qadam pe vahi chashm o lab vahi gesu  
tamam umr nazar imtihan men rahti hai  
maza to ye hai ki vo khud to hai na.e ghar men  
aur us ki yaad purane makan men rahti hai  
pata to fasl-e-gul-o-lala ka nahin malum  
suna hai qurb-o-javar-e-khizan men rahti hai  
main kitna vahm karun lekin ik shua-e-yaqin  
kahin navah-e-dil-e-bad-guman men rahti hai  
hazar jaan khapata rahun magar phir bhi  
kami si kuchh mire tarz-e-bayan men rahti hai  
kahan ki gunj dil-e-na-tawan mein rahti hai  
ki tharthari si ajab jism-o-jaan mein rahti hai  
qadam qadam pe wahi chashm o lab wahi gesu  
tamam umr nazar imtihan mein rahti hai  
maza to ye hai ki wo khud to hai nae ghar mein  
aur us ki yaad purane makan mein rahti hai  
pata to fasl-e-gul-o-lala ka nahin malum  
suna hai qurb-o-jawar-e-khizan mein rahti hai  
main kitna wahm karun lekin ek shua-e-yaqin  
kahin nawah-e-dil-e-bad-guman mein rahti hai  
hazar jaan khapata rahun magar phir bhi  
kami si kuchh mere tarz-e-bayan mein rahti hai  
