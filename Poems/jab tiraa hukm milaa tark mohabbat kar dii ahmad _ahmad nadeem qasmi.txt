jab tira hukm mila tark mohabbat kar di  
dil magar is pe vo dhadka ki qayamat kar di  
tujh se kis tarah main iz.har-e-tamanna karta  
lafz sujha to muani ne baghavat kar di  
main to samjha tha ki laut aate hain jaane vaale  
tu ne ja kar to juda.i miri qismat kar di  
tujh ko puuja hai ki asnam-parasti ki hai  
main ne vahdat ke mafahim ki kasrat kar di  
mujh ko dushman ke iradon pe bhi pyaar aata hai  
tiri ulfat ne mohabbat miri aadat kar di  
puchh baitha huun main tujh se tire kuche ka pata  
tere halat ne kaisi tiri surat kar di  
kya tira jism tire husn ki hiddat men jala  
raakh kis ne tiri sone ki si rangat kar di  
jab tera hukm mila tark mohabbat kar di  
dil magar is pe wo dhadka ki qayamat kar di  
tujh se kis tarah main izhaar-e-tamanna karta  
lafz sujha to muani ne baghawat kar di  
main to samjha tha ki laut aate hain jaane wale  
tu ne ja kar to judai meri qismat kar di  
tujh ko puja hai ki asnam-parasti ki hai  
main ne wahdat ke mafahim ki kasrat kar di  
mujh ko dushman ke iradon pe bhi pyar aata hai  
teri ulfat ne mohabbat meri aadat kar di  
puchh baitha hun main tujh se tere kuche ka pata  
tere haalat ne kaisi teri surat kar di  
kya tera jism tere husn ki hiddat mein jala  
rakh kis ne teri sone ki si rangat kar di  
