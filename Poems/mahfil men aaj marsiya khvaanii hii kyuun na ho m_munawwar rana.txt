mahfil men aaj marsiya-khvani hi kyuun na ho  
ankhon se bahne dijiye paani hi kyuun na ho  
nashshe ka ehtimam se rishta nahin koi  
paigham us ka aa.e zabani hi kyuun na ho  
aise ye gham ki raat guzarna muhal hai  
kuchh bhi suna mujhe vo kahani hi kyuun na ho  
koi bhi saath deta nahin umr-bhar yahan  
kuchh din rahegi saath javani hi kyuun na ho  
is tishnagi ki qaid se jaise bhi ho nikal  
piine ko kuchh bhi chahiye paani hi kyuun na ho  
duniya bhi jaise taash ke patton ka khel hai  
joker ke saath rahti hai raani hi kyuun na ho  
tasvir us ki chahiye har haal men mujhe  
pagal ho sar-phiri ho divani hi kyuun na ho  
sona to yaar sona hai chahe jahan rahe  
biivi hai phir bhi biivi purani hi kyuun na ho  
ab apne ghar men rahne na denge kisi ko ham  
dil se nikal denge nishani hi kyuun na ho  
mahfil mein aaj marsiya-khwani hi kyun na ho  
aankhon se bahne dijiye pani hi kyun na ho  
nashshe ka ehtimam se rishta nahin koi  
paigham us ka aae zabani hi kyun na ho  
aise ye gham ki raat guzarna muhaal hai  
kuchh bhi suna mujhe wo kahani hi kyun na ho  
koi bhi sath deta nahin umr-bhar yahan  
kuchh din rahegi sath jawani hi kyun na ho  
is tishnagi ki qaid se jaise bhi ho nikal  
pine ko kuchh bhi chahiye pani hi kyun na ho  
duniya bhi jaise tash ke patton ka khel hai  
joker ke sath rahti hai rani hi kyun na ho  
taswir us ki chahiye har haal mein mujhe  
pagal ho sar-phiri ho diwani hi kyun na ho  
sona to yar sona hai chahe jahan rahe  
biwi hai phir bhi biwi purani hi kyun na ho  
ab apne ghar mein rahne na denge kisi ko hum  
dil se nikal denge nishani hi kyun na ho  
