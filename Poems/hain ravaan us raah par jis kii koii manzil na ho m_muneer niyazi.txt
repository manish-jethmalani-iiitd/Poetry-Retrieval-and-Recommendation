hain ravan us raah par jis ki koi manzil na ho  
justuju karte hain us ki jo hamen hasil na ho  
dasht-e-najd-e-yas men divangi ho har taraf  
har taraf mahmil ka shak ho par kahin mahmil na ho  
vahm ye tujh ko ajab hai ai jamal-e-kam-numa  
jaise sab kuchh ho magar tu diid ke qabil na ho  
vo khada hai ek bab-e-ilm ki dahliz par  
main ye kahta huun use is khauf men dakhil na ho  
chahta huun main 'munir' is umr ke anjam par  
ek aisi zindagi jo is tarah mushkil na ho  
hain rawan us rah par jis ki koi manzil na ho  
justuju karte hain us ki jo hamein hasil na ho  
dasht-e-najd-e-yas mein diwangi ho har taraf  
har taraf mahmil ka shak ho par kahin mahmil na ho  
wahm ye tujh ko ajab hai ai jamal-e-kam-numa  
jaise sab kuchh ho magar tu did ke qabil na ho  
wo khada hai ek bab-e-ilm ki dahliz par  
main ye kahta hun use is khauf mein dakhil na ho  
chahta hun main 'munir' is umr ke anjam par  
ek aisi zindagi jo is tarah mushkil na ho  
