marun to main kisi chehre men rang bhar ja.un  
'nadim' kaash yahi ek kaam kar ja.un  
ye dasht-e-tark-e-mohabbat ye tere qurb ki pyaas  
jo izn ho to tiri yaad se guzar ja.un  
mira vajud miri ruuh ko pukarta hai  
tiri taraf bhi chalun to thahar thahar ja.un  
tire jamal ka partav hai sab hasinon par  
kahan kahan tujhe dhundun kidhar kidhar ja.un  
main zinda tha ki tira intizar khatm na ho  
jo tu mila hai to ab sochta huun mar ja.un  
tire siva koi sha.ista-vafa bhi to ho  
main tere dar se jo uthun to kis ke ghar ja.un  
ye sochta huun ki main but-parast kyuun na hua  
tujhe qarib jo pa.un to khud se dar ja.un  
kisi chaman men bas is khauf se guzar na hua  
kisi kali pe na bhule se paanv dhar ja.un  
ye ji men aati hai takhliq-e-fan ke lamhon men  
ki khuun ban ke rag-e-sang men utar ja.un  
marun to main kisi chehre mein rang bhar jaun  
'nadim' kash yahi ek kaam kar jaun  
ye dasht-e-tark-e-mohabbat ye tere qurb ki pyas  
jo izn ho to teri yaad se guzar jaun  
mera wajud meri ruh ko pukarta hai  
teri taraf bhi chalun to thahar thahar jaun  
tere jamal ka partaw hai sab hasinon par  
kahan kahan tujhe dhundun kidhar kidhar jaun  
main zinda tha ki tera intizar khatm na ho  
jo tu mila hai to ab sochta hun mar jaun  
tere siwa koi shaista-wafa bhi to ho  
main tere dar se jo uthun to kis ke ghar jaun  
ye sochta hun ki main but-parast kyun na hua  
tujhe qarib jo paun to khud se dar jaun  
kisi chaman mein bas is khauf se guzar na hua  
kisi kali pe na bhule se panw dhar jaun  
ye ji mein aati hai takhliq-e-fan ke lamhon mein  
ki khun ban ke rag-e-sang mein utar jaun  
