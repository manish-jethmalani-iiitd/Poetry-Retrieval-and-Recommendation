husn ko be-hijab hona tha  
shauq ko kamyab hona tha  
hijr men kaif-e-iztirab na puchh  
khun-e-dil bhi sharab hona tha  
tere jalvon men ghir gaya akhir  
zarre ko aftab hona tha  
kuchh tumhari nigah kafir thi  
kuchh mujhe bhi kharab hona tha  
raat taron ka tutna bhi 'majaz'  
ba.is-e-iztirab hona tha  
husn ko be-hijab hona tha  
shauq ko kaamyab hona tha  
hijr mein kaif-e-iztirab na puchh  
khun-e-dil bhi sharab hona tha  
tere jalwon mein ghir gaya aakhir  
zarre ko aaftab hona tha  
kuchh tumhaari nigah kafir thi  
kuchh mujhe bhi kharab hona tha  
raat taron ka tutna bhi 'majaz'  
bais-e-iztirab hona tha  
