kaha takhliq-e-fan bole bahut dushvar to hogi  
kaha makhluq bole ba.is-e-azar to hogi  
kaha: ham kya karen is ahd-e-na-pursan men kuchh kahiye  
vo bole koi akhir surat-e-iz.har to hogi  
kaha: ham apni marzi se safar bhi kar nahin sakte  
vo bole har qadam par ik na.i divar to hogi  
kaha: ankhen nahin is gham men bina.i bhi jaati hai  
vo bole hijr ki shab hai zara dushvar to hogi  
kaha: jalta hai dil bole ise jalne diya jaa.e  
andhere men kisi ko raushni darkar to hogi  
kaha: ye kucha-gardi aur kitni der tak akhir  
vo bole ishq men mitti tumhari khvar to hogi  
kaha takhliq-e-fan bole bahut dushwar to hogi  
kaha makhluq bole bais-e-azar to hogi  
kaha: hum kya karen is ahd-e-na-pursan mein kuchh kahiye  
wo bole koi aakhir surat-e-izhaar to hogi  
kaha: hum apni marzi se safar bhi kar nahin sakte  
wo bole har qadam par ek nai diwar to hogi  
kaha: aankhen nahin is gham mein binai bhi jati hai  
wo bole hijr ki shab hai zara dushwar to hogi  
kaha: jalta hai dil bole ise jalne diya jae  
andhere mein kisi ko raushni darkar to hogi  
kaha: ye kucha-gardi aur kitni der tak aakhir  
wo bole ishq mein mitti tumhaari khwar to hogi  
