abhi kuchh aur karishme ghazal ke dekhte hain  
'faraz' ab zara lahja badal ke dekhte hain  
juda.iyan to muqaddar hain phir bhi jan-e-safar  
kuchh aur duur zara saath chal ke dekhte hain  
rah-e-vafa men harif-e-khiram koi to ho  
so apne aap se aage nikal ke dekhte hain  
tu samne hai to phir kyuun yaqin nahin aata  
ye baar baar jo ankhon ko mal ke dekhte hain  
ye kaun log hain maujud teri mahfil men  
jo lalachon se tujhe mujh ko jal ke dekhte hain  
ye qurb kya hai ki yak-jan hue na duur rahe  
hazar ek hi qalib men dhal ke dekhte hain  
na tujh ko maat hui hai na mujh ko maat hui  
so ab ke donon hi chalen badal ke dekhte hain  
ye kaun hai sar-e-sahil ki dubne vaale  
samundaron ki tahon se uchhal ke dekhte hain  
abhi talak to na kundan hue na raakh hue  
ham apni aag men har roz jal ke dekhte hain  
bahut dinon se nahin hai kuchh us ki khair-khabar  
chalo 'faraz' ko ai yaar chal ke dekhte hain  
abhi kuchh aur karishme ghazal ke dekhte hain  
'faraaz' ab zara lahja badal ke dekhte hain  
judaiyan to muqaddar hain phir bhi jaan-e-safar  
kuchh aur dur zara sath chal ke dekhte hain  
rah-e-wafa mein harif-e-khiram koi to ho  
so apne aap se aage nikal ke dekhte hain  
tu samne hai to phir kyun yaqin nahin aata  
ye bar bar jo aankhon ko mal ke dekhte hain  
ye kaun log hain maujud teri mahfil mein  
jo lalachon se tujhe mujh ko jal ke dekhte hain  
ye qurb kya hai ki yak-jaan hue na dur rahe  
hazar ek hi qalib mein dhal ke dekhte hain  
na tujh ko mat hui hai na mujh ko mat hui  
so ab ke donon hi chaalen badal ke dekhte hain  
ye kaun hai sar-e-sahil ki dubne wale  
samundaron ki tahon se uchhal ke dekhte hain  
abhi talak to na kundan hue na rakh hue  
hum apni aag mein har roz jal ke dekhte hain  
bahut dinon se nahin hai kuchh us ki khair-khabar  
chalo 'faraaz' ko ai yar chal ke dekhte hain  
