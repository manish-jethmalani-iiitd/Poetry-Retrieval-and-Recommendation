saneha nahin talta sanehe pe rone se  
habs-e-jan na kam hoga be-libas hone se  
ab to mera dushman bhi meri tarah rota hai  
kuchh gile to kam honge saath saath rone se  
matn-e-zist to saara be-numud lagta hai  
dard-e-be-nihayat ka hashiya na hone se  
sachche sher ka khaliyan aur bharta jaata hai  
dard ki zaminon men gham ki fasl bone se  
hadsat-e-paiham ka ye ma.aal hai shayad  
kuchh sukun milta hai ab sukun khone se  
saneha nahin talta sanehe pe rone se  
habs-e-jaan na kam hoga be-libas hone se  
ab to mera dushman bhi meri tarah rota hai  
kuchh gile to kam honge sath sath rone se  
matn-e-zist to sara be-numud lagta hai  
dard-e-be-nihayat ka hashiya na hone se  
sachche sher ka khaliyan aur bharta jata hai  
dard ki zaminon mein gham ki fasl bone se  
hadsat-e-paiham ka ye maal hai shayad  
kuchh sukun milta hai ab sukun khone se  
