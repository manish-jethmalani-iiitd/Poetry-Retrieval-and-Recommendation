dard hai ki naghma hai faisla kiya jaa.e  
ya.ani dil ki dhadkan par ghaur kar liya jaa.e  
aap kitne saada hain chahte hain bas itna  
zulm ke andhere ko raat kah diya jaa.e  
aaj sab hain be-qimat girya bhi tabassum bhi  
dil men hans liya jaa.e dil men ro liya jaa.e  
be-hisi ki duniya se do saval mere bhi  
kab talak jiya jaa.e aur kyon jiya jaa.e  
ab to faqr-o-faqa ki aabru isi se hai  
taar taar daman ko kyon bhala siya jaa.e  
dard hai ki naghma hai faisla kiya jae  
yani dil ki dhadkan par ghaur kar liya jae  
aap kitne sada hain chahte hain bas itna  
zulm ke andhere ko raat kah diya jae  
aaj sab hain be-qimat girya bhi tabassum bhi  
dil mein hans liya jae dil mein ro liya jae  
be-hisi ki duniya se do sawal mere bhi  
kab talak jiya jae aur kyon jiya jae  
ab to faqr-o-faqa ki aabru isi se hai  
tar tar daman ko kyon bhala siya jae  
