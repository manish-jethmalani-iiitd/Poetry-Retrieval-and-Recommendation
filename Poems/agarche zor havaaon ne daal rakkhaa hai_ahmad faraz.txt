agarche zor havaon ne daal rakkha hai  
magar charagh ne lau ko sambhal rakkha hai  
mohabbaton men to milna hai ya ujad jaana  
mizaj-e-ishq men kab e'tidal rakkha hai  
hava men nashsha hi nashsha faza men rang hi rang  
ye kis ne pairahan apna uchhal rakkha hai  
bhale dinon ka bharosa hi kya rahen na rahen  
so main ne rishta-e-gham ko bahal rakkha hai  
ham aise sada-dilon ko vo dost ho ki khuda  
sabhi ne vada-e-farda pe taal rakkha hai  
hisab-e-lutf-e-harifan kiya hai jab to khula  
ki doston ne ziyada khayal rakkha hai  
bhari bahar men ik shakh par khila hai gulab  
ki jaise tu ne hatheli pe gaal rakkha hai  
'faraz' ishq ki duniya to khub-surat thi  
ye kis ne fitna-e-hijr-o-visal rakkha hai  
agarche zor hawaon ne dal rakkha hai  
magar charagh ne lau ko sambhaal rakkha hai  
mohabbaton mein to milna hai ya ujad jaana  
mizaj-e-ishq mein kab e'tidal rakkha hai  
hawa mein nashsha hi nashsha faza mein rang hi rang  
ye kis ne pairahan apna uchhaal rakkha hai  
bhale dinon ka bharosa hi kya rahen na rahen  
so main ne rishta-e-gham ko bahaal rakkha hai  
hum aise sada-dilon ko wo dost ho ki khuda  
sabhi ne wada-e-farda pe tal rakkha hai  
hisab-e-lutf-e-harifan kiya hai jab to khula  
ki doston ne ziyaada khayal rakkha hai  
bhari bahaar mein ek shakh par khila hai gulab  
ki jaise tu ne hatheli pe gal rakkha hai  
'faraaz' ishq ki duniya to khub-surat thi  
ye kis ne fitna-e-hijr-o-visal rakkha hai  
