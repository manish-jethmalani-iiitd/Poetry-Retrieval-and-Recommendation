vo to gaya ye dida-e-khun-bar dekhiye  
daman pe rang-e-pairahan-e-yar dekhiye  
dikhla ke vo to le bhi gaya shokhi-e-khiram  
ab tak hain raqs men dar o divar dekhiye  
ukta ke ham ne todi thi zanjir-e-nam-o-nang  
ab tak faza men hai vahi jhankar dekhiye  
siine men chhup gaya hai tulu-e-sahar ke saath  
ab shakh-e-dil pe vo gul-e-rukhsar dekhiye  
barq-e-tapida bad-e-saba shola aur ham  
hain kaise kaise us ke giraftar dekhiye  
pahle bhi tez-rau the par us dil-nashin ke saath  
ye chashm-e-nam ye masti-e-raftar dekhiye  
'majruh' ke labon se ye khushbu na ja saki  
bakhshi jo us ne daulat-e-bedar dekhiye  
wo to gaya ye dida-e-khun-bar dekhiye  
daman pe rang-e-pairahan-e-yar dekhiye  
dikhla ke wo to le bhi gaya shokhi-e-khiram  
ab tak hain raqs mein dar o diwar dekhiye  
ukta ke hum ne todi thi zanjir-e-nam-o-nang  
ab tak faza mein hai wahi jhankar dekhiye  
sine mein chhup gaya hai tulu-e-sahar ke sath  
ab shakh-e-dil pe wo gul-e-rukhsar dekhiye  
barq-e-tapida baad-e-saba shola aur hum  
hain kaise kaise us ke giraftar dekhiye  
pahle bhi tez-rau the par us dil-nashin ke sath  
ye chashm-e-nam ye masti-e-raftar dekhiye  
'majruh' ke labon se ye khushbu na ja saki  
bakhshi jo us ne daulat-e-bedar dekhiye  
