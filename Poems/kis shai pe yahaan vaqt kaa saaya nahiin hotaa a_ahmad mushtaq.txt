kis shai pe yahan vaqt ka saaya nahin hota  
ik khvab-e-mohabbat hai ki budha nahin hota  
vo vaqt bhi aata hai jab ankhon men hamari  
phirti hain vo shaklen jinhen dekha nahin hota  
barish vo barasti hai ki bhar jaate hain jal-thal  
dekho to kahin abr ka tukda nahin hota  
ghir jaata hai dil dard ki har band gali men  
chaho ki nikal jaa.en to rasta nahin hota  
yadon pe bhi jam jaati hai jab gard-e-zamana  
milta hai vo paigham ki pahuncha nahin hota  
tanha.i men karni to hai ik baat kisi se  
lekin vo kisi vaqt akela nahin hota  
kya us se gila kijiye barbadi-e-dil ka  
ham se bhi to iz.har-e-tamanna nahin hota  
kis shai pe yahan waqt ka saya nahin hota  
ek khwab-e-mohabbat hai ki budha nahin hota  
wo waqt bhi aata hai jab aankhon mein hamari  
phirti hain wo shaklen jinhen dekha nahin hota  
barish wo barasti hai ki bhar jate hain jal-thal  
dekho to kahin abr ka tukda nahin hota  
ghir jata hai dil dard ki har band gali mein  
chaho ki nikal jaen to rasta nahin hota  
yaadon pe bhi jam jati hai jab gard-e-zamana  
milta hai wo paigham ki pahuncha nahin hota  
tanhai mein karni to hai ek baat kisi se  
lekin wo kisi waqt akela nahin hota  
kya us se gila kijiye barbaadi-e-dil ka  
hum se bhi to izhaar-e-tamanna nahin hota  
