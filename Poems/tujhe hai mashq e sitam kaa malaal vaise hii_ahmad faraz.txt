tujhe hai mashq-e-sitam ka malal vaise hi  
hamari jaan thi jaan par vabal vaise hi  
chala tha zikr zamane ki bevafa.i ka  
so aa gaya hai tumhara khayal vaise hi  
ham aa ga.e hain tah-e-dam to nasib apna  
vagarna us ne to phenka tha jaal vaise hi  
main rokna hi nahin chahta tha vaar us ka  
giri nahin mire hathon se dhaal vaise hi  
zamana ham se bhala dushmani to kya rakhta  
so kar gaya hai hamen pa.emal vaise hi  
mujhe bhi shauq na tha dastan sunane ka  
'faraz' us ne bhi puchha tha haal vaise hi  
tujhe hai mashq-e-sitam ka malal waise hi  
hamari jaan thi jaan par wabaal waise hi  
chala tha zikr zamane ki bewafai ka  
so aa gaya hai tumhaara khayal waise hi  
hum aa gae hain tah-e-dam to nasib apna  
wagarna us ne to phenka tha jal waise hi  
main rokna hi nahin chahta tha war us ka  
giri nahin mere hathon se dhaal waise hi  
zamana hum se bhala dushmani to kya rakhta  
so kar gaya hai hamein paemal waise hi  
mujhe bhi shauq na tha dastan sunane ka  
'faraaz' us ne bhi puchha tha haal waise hi  
