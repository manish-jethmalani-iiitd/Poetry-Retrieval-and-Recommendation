badal gaya hai sabhi kuchh us ek saa.at men  
zara si der hamen ho ga.i thi ujlat men  
mohabbat apne liye jin ko muntakhab kar le  
vo log mar ke bhi marte nahin mohabbat men  
main janta huun ki mausam kharab hai phir bhi  
koi to saath hai is dukh-bhari masafat men  
use kisi ne kabhi bolte nahin dekha  
jo shakhs chup nahin rahta miri himayat men  
badan se phuut pada hai tamam umr ka hijr  
ajiib haal hua hai tiri rifaqat men  
mujhe sambhalne men itni ehtiyat na kar  
bikhar na ja.un kahin main tiri hifazat men  
yahan pe log hain mahrumiyon ke maare hue  
kisi se kuchh nahin kahna yahan muravvat men  
badal gaya hai sabhi kuchh us ek saat mein  
zara si der hamein ho gai thi ujlat mein  
mohabbat apne liye jin ko muntakhab kar le  
wo log mar ke bhi marte nahin mohabbat mein  
main jaanta hun ki mausam kharab hai phir bhi  
koi to sath hai is dukh-bhari masafat mein  
use kisi ne kabhi bolte nahin dekha  
jo shakhs chup nahin rahta meri himayat mein  
badan se phut pada hai tamam umr ka hijr  
ajib haal hua hai teri rifaqat mein  
mujhe sambhaalne mein itni ehtiyat na kar  
bikhar na jaun kahin main teri hifazat mein  
yahan pe log hain mahrumiyon ke mare hue  
kisi se kuchh nahin kahna yahan murawwat mein  
