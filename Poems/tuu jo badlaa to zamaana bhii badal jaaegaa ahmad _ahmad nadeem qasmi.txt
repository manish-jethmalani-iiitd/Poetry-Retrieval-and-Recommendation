tu jo badla to zamana bhi badal ja.ega  
ghar jo sulga to bhara shahr bhi jal ja.ega  
samne aa ki mira ishq hai mantiq men asiir  
aag bhadki to ye patthar bhi pighal ja.ega  
dil ko main muntazir-e-abr-e-karam kyuun rakkhun  
phuul hai qatra-e-shabnam se bahal ja.ega  
mausam-e-gul agar is haal men aaya bhi to kya  
khun-e-gul chehra-e-gulzar pe mal ja.ega  
vaqt ke paanv ki zanjir hai raftar-e-'nadim'  
ham jo thahre to ufuq duur nikal ja.ega  
tu jo badla to zamana bhi badal jaega  
ghar jo sulga to bhara shahr bhi jal jaega  
samne aa ki mera ishq hai mantiq mein asir  
aag bhadki to ye patthar bhi pighal jaega  
dil ko main muntazir-e-abr-e-karam kyun rakkhun  
phul hai qatra-e-shabnam se bahal jaega  
mausam-e-gul agar is haal mein aaya bhi to kya  
khun-e-gul chehra-e-gulzar pe mal jaega  
waqt ke panw ki zanjir hai raftar-e-'nadim'  
hum jo thahre to ufuq dur nikal jaega  
