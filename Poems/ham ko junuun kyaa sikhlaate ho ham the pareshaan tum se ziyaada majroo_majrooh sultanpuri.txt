ham ko junun kya sikhlate ho ham the pareshan tum se ziyada  
chaak kiye hain ham ne azizo chaar gareban tum se ziyada  
chak-e-jigar mohtaj-e-rafu hai aaj to daman sarf-e-lahu hai  
ik mausam tha ham ko raha hai shauq-e-baharan tum se ziyada  
ahd-e-vafa yaron se nibha.en naz-e-harifan hans ke utha.en  
jab hamen arman tum se siva tha ab hain pasheman tum se ziyada  
ham bhi hamesha qatl hue aur tum ne bhi dekha duur se lekin  
ye na samajhna ham ko hua hai jaan ka nuqsan tum se ziyada  
jaao tum apne baam ki khatir saari laven sham.on ki katar lo  
zakhm ke mehr-o-mah salamat jashn-e-charaghan tum se ziyada  
dekh ke uljhan zulf-e-dota ki kaise ulajh padte hain hava se  
ham se sikho ham ko hai yaaro fikr-e-nigaran tum se ziyada  
zanjir o divar hi dekhi tum ne to 'majruh' magar ham  
kucha kucha dekh rahe hain alam-e-zindan tum se ziyada  
hum ko junun kya sikhlate ho hum the pareshan tum se ziyaada  
chaak kiye hain hum ne azizo chaar gareban tum se ziyaada  
chaak-e-jigar mohtaj-e-rafu hai aaj to daman sarf-e-lahu hai  
ek mausam tha hum ko raha hai shauq-e-bahaaran tum se ziyaada  
ahd-e-wafa yaron se nibhaen naz-e-harifan hans ke uthaen  
jab hamein arman tum se siwa tha ab hain pasheman tum se ziyaada  
hum bhi hamesha qatl hue aur tum ne bhi dekha dur se lekin  
ye na samajhna hum ko hua hai jaan ka nuqsan tum se ziyaada  
jao tum apne baam ki khatir sari lawen shamon ki katar lo  
zakhm ke mehr-o-mah salamat jashn-e-charaghan tum se ziyaada  
dekh ke uljhan zulf-e-dota ki kaise ulajh padte hain hawa se  
hum se sikho hum ko hai yaro fikr-e-nigaran tum se ziyaada  
zanjir o diwar hi dekhi tum ne to 'majruh' magar hum  
kucha kucha dekh rahe hain aalam-e-zindan tum se ziyaada  
