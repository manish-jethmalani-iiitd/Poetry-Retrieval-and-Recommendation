ik tez tiir tha ki laga aur nikal gaya  
maari jo chikh rail ne jangal dahal gaya  
soya hua tha shahr kisi saanp ki tarah  
main dekhta hi rah gaya aur chand dhal gaya  
khvahish ki garmiyan thiin ajab un ke jism men  
khuban ki sohbaton men mira khuun jal gaya  
thi shaam zahr-e-rang men duubi hui khadi  
phir ik zara si der men manzar badal gaya  
muddat ke ba.ad aaj use dekh kar 'munir'  
ik baar dil to dhadka magar phir sambhal gaya  
ek tez tir tha ki laga aur nikal gaya  
mari jo chikh rail ne jangal dahal gaya  
soya hua tha shahr kisi sanp ki tarah  
main dekhta hi rah gaya aur chand dhal gaya  
khwahish ki garmiyan thin ajab un ke jism mein  
khuban ki sohbaton mein mera khun jal gaya  
thi sham zahr-e-rang mein dubi hui khadi  
phir ek zara si der mein manzar badal gaya  
muddat ke baad aaj use dekh kar 'munir'  
ek bar dil to dhadka magar phir sambhal gaya  
