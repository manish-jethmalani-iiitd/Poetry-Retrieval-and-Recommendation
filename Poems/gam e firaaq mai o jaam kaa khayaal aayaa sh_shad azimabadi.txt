gham-e-firaq mai o jaam ka khayal aaya  
safed baal liye sar pe ik vabal aaya  
milega ghair bhi un ke gale ba-shauq ai dil  
halal karne mujhe iid ka hilal aaya  
agar hai dida-e-raushan to aftab ko dekh  
udhar uruuj hua aur idhar zaval aaya  
luta.e dete hain in motiyon ko dida-e-shauq  
bhar aa.e ashk ki muflis ke haath maal aaya  
lagi nasim-e-bahari jo ma.arifat gaane  
gulon pe kuchh nahin mauquf sab ko haal aaya  
payam-bar ko abas de ke khat udhar bheja  
gharib aur vahan se shikasta-hal aaya  
khuda khuda karo ai 'shad' is pe nakhvat kya  
jo sha.iri tumhen aa.i to kya kamal aaya  
gham-e-firaq mai o jam ka khayal aaya  
safed baal liye sar pe ek wabaal aaya  
milega ghair bhi un ke gale ba-shauq ai dil  
halal karne mujhe id ka hilal aaya  
agar hai dida-e-raushan to aaftab ko dekh  
udhar uruj hua aur idhar zawal aaya  
lutae dete hain in motiyon ko dida-e-shauq  
bhar aae ashk ki muflis ke hath mal aaya  
lagi nasim-e-bahaari jo marifat gane  
gulon pe kuchh nahin mauquf sab ko haal aaya  
payam-bar ko abas de ke khat udhar bheja  
gharib aur wahan se shikasta-haal aaya  
khuda khuda karo ai 'shad' is pe nakhwat kya  
jo shairi tumhein aai to kya kamal aaya  
