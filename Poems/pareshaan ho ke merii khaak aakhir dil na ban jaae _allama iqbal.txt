pareshan ho ke meri khaak akhir dil na ban jaa.e  
jo mushkil ab hai ya rab phir vahi mushkil na ban jaa.e  
na kar den mujh ko majbur-e-nava firdaus men huren  
mira soz-e-darun phir garmi-e-mahfil na ban jaa.e  
kabhi chhodi hui manzil bhi yaad aati hai raahi ko  
khatak si hai jo siine men gham-e-manzil na ban jaa.e  
banaya ishq ne dariya-e-na-paida-karan mujh ko  
ye meri khud-nigah-dari mira sahil na ban jaa.e  
kahin is alam-e-be-rang-o-bu men bhi talab meri  
vahi afsana-e-dumbala-e-mahmil na ban jaa.e  
uruj-e-adam-e-khaki se anjum sahme jaate hain  
ki ye tuuta hua taara mah-e-kamil na ban jaa.e  
pareshan ho ke meri khak aakhir dil na ban jae  
jo mushkil ab hai ya rab phir wahi mushkil na ban jae  
na kar den mujh ko majbur-e-nawa firdaus mein huren  
mera soz-e-darun phir garmi-e-mahfil na ban jae  
kabhi chhodi hui manzil bhi yaad aati hai rahi ko  
khatak si hai jo sine mein gham-e-manzil na ban jae  
banaya ishq ne dariya-e-na-paida-karan mujh ko  
ye meri khud-nigah-dari mera sahil na ban jae  
kahin is aalam-e-be-rang-o-bu mein bhi talab meri  
wahi afsana-e-dumbaala-e-mahmil na ban jae  
uruj-e-adam-e-khaki se anjum sahme jate hain  
ki ye tuta hua tara mah-e-kaamil na ban jae  
