mohabbat chahiye baham hamen bhi ho tumhen bhi ho  
khushi ho is men ya ho gham hamen bhi ho tumhen bhi ho  
ghanimat tum ise samjho ki is khum-khane men yaaro  
nasib ik-dam dil-e-khurram hamen bhi ho tumhen bhi ho  
dilao hazrat-e-dil tum na yad-e-khat-e-sabz us ka  
kahin aisa na ho ye sam hamen bhi ho tumhen bhi ho  
hamesha chahta hai dil ki mil kar kiije mai-noshi  
mayassar jam-e-mai-e-jam-jam hamen bhi ho tumhen bhi ho  
ham apna ishq chamka.en tum apna husn chamkao  
ki hairan dekh kar aalam hamen bhi ho tumhen bhi ho  
rahe hirs-o-hava daa.im azizo saath jab apne  
na kyunkar fikr-e-besh-o-kam hamen bhi ho tumhen bhi ho  
'zafar' se kahta hai majnun kahin dard-e-dil mahzun  
jo gham se fursat ab ik dam hamen bhi ho tumhen bhi ho  
mohabbat chahiye baham hamein bhi ho tumhein bhi ho  
khushi ho is mein ya ho gham hamein bhi ho tumhein bhi ho  
ghanimat tum ise samjho ki is khum-khane mein yaro  
nasib ik-dam dil-e-khurram hamein bhi ho tumhein bhi ho  
dilao hazrat-e-dil tum na yaad-e-khat-e-sabz us ka  
kahin aisa na ho ye sam hamein bhi ho tumhein bhi ho  
hamesha chahta hai dil ki mil kar kije mai-noshi  
mayassar jam-e-mai-e-jam-jam hamein bhi ho tumhein bhi ho  
hum apna ishq chamkaen tum apna husn chamkao  
ki hairan dekh kar aalam hamein bhi ho tumhein bhi ho  
rahe hirs-o-hawa daim azizo sath jab apne  
na kyunkar fikr-e-besh-o-kam hamein bhi ho tumhein bhi ho  
'zafar' se kahta hai majnun kahin dard-e-dil mahzun  
jo gham se fursat ab ek dam hamein bhi ho tumhein bhi ho  
