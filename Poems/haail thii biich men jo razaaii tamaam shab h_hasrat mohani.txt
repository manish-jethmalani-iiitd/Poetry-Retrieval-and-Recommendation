haa.il thi biich men jo raza.i tamam shab  
is gham se ham ko niind na aa.i tamam shab  
ki yaas se havas ne lada.i tamam shab  
tum ne to khuub raah dikha.i tamam shab  
phir bhi to khatm ho na saki aarzu ki baat  
har chand ham ne un ko suna.i tamam shab  
bebak milte hi jo hue ham to sharm se  
aankh us pari ne phir na mila.i tamam shab  
dil khuub janta hai ki tum kis khayal se  
karte rahe adu ki bura.i tamam shab  
phir shaam hi se kyuun vo chale the chhuda ke haath  
dukhti rahi jo un ki kala.i tamam shab  
'hasrat' se kuchh vo aate hi aise hue khafa  
phir ho saki na un se safa.i tamam shab  
hail thi bich mein jo razai tamam shab  
is gham se hum ko nind na aai tamam shab  
ki yas se hawas ne ladai tamam shab  
tum ne to khub rah dikhai tamam shab  
phir bhi to khatm ho na saki aarzu ki baat  
har chand hum ne un ko sunai tamam shab  
bebak milte hi jo hue hum to sharm se  
aankh us pari ne phir na milai tamam shab  
dil khub jaanta hai ki tum kis khayal se  
karte rahe adu ki burai tamam shab  
phir sham hi se kyun wo chale the chhuda ke hath  
dukhti rahi jo un ki kalai tamam shab  
'hasrat' se kuchh wo aate hi aise hue khafa  
phir ho saki na un se safai tamam shab  
