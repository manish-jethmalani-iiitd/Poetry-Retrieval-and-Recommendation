saqi-e-gulfam ba-sad ehtimam aa hi gaya  
naghma bar lab khum ba sar baada ba jaam aa hi gaya  
apni nazron men nashat-e-jalva-e-khuban liye  
khalvati-e-khas su-e-bazm-e-am aa hi gaya  
meri duniya jagmaga utthi kisi ke nuur se  
mere gardun par mira mah-e-tamam aa hi gaya  
jhuum jhuum utthe shajar kaliyon ne ankhen khol diin  
janib-e-gulshan koi mast-e-khiram aa hi gaya  
phir kisi ke samne chashm-e-tamanna jhuk ga.i  
shauq ki shokhi men rang-e-ehtaram aa hi gaya  
meri shab ab meri shab hai mera baada mere jaam  
vo mira sarv-e-ravan mah-e-tamam aa hi gaya  
bar-ha aisa hua hai yaad tak dil men na thi  
bar-ha masti men lab par un ka naam aa hi gaya  
zindagi ke khaka-e-sada ko rangin kar diya  
husn kaam aa.e na aa.e ishq kaam aa hi gaya  
khul ga.i thi saaf gardun ki haqiqat ai 'majaz'  
khairiyat guzri ki shahin zer-e-dam aa hi gaya  
saqi-e-gulfam ba-sad ehtimam aa hi gaya  
naghma bar lab khum ba sar baada ba jam aa hi gaya  
apni nazron mein nashat-e-jalwa-e-khuban liye  
khalwati-e-khas su-e-bazm-e-am aa hi gaya  
meri duniya jagmaga utthi kisi ke nur se  
mere gardun par mera mah-e-tamam aa hi gaya  
jhum jhum utthe shajar kaliyon ne aankhen khol din  
jaanib-e-gulshan koi mast-e-khiram aa hi gaya  
phir kisi ke samne chashm-e-tamanna jhuk gai  
shauq ki shokhi mein rang-e-ehtaram aa hi gaya  
meri shab ab meri shab hai mera baada mere jam  
wo mera sarw-e-rawan mah-e-tamam aa hi gaya  
bar-ha aisa hua hai yaad tak dil mein na thi  
bar-ha masti mein lab par un ka nam aa hi gaya  
zindagi ke khaka-e-sada ko rangin kar diya  
husn kaam aae na aae ishq kaam aa hi gaya  
khul gai thi saf gardun ki haqiqat ai 'majaz'  
khairiyat guzri ki shahin zer-e-dam aa hi gaya  
