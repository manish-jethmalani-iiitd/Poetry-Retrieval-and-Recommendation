dafn jab khaak men ham sokhta-saman honge  
fils maahi ke gul-e-sham-e-shabistan honge  
navak-andaz jidhar dida-e-janan honge  
nim-bismil ka.i honge ka.i be-jan honge  
tab-e-nazzara nahin aa.ina kya dekhne duun  
aur ban ja.enge tasvir jo hairan honge  
tu kahan ja.egi kuchh apna thikana kar le  
ham to kal khvab-e-adam men shab-e-hijran honge  
naseha dil men tu itna to samajh apne ki ham  
laakh nadan hue kya tujh se bhi nadan honge  
kar ke zakhmi mujhe nadim hon ye mumkin hi nahin  
gar vo honge bhi to be-vaqt pasheman honge  
ek ham hain ki hue aise pasheman ki bas  
ek vo hain ki jinhen chaah ke arman honge  
ham nikalenge sun ai mauj-e-hava bal tera  
us ki zulfon ke agar baal pareshan honge  
sabr ya rab miri vahshat ka padega ki nahin  
chara-farma bhi kabhi qaidi-e-zindan honge  
minnat-e-hazrat-e-isa na utha.enge kabhi  
zindagi ke liye sharminda-e-ehsan honge  
tere dil-tafta ki turbat pe adu jhuta hai  
gul na honge sharar-e-atash-e-sozan honge  
ghaur se dekhte hain tauf ko ahu-e-haram  
kya kahen us ke sag-e-kucha ke qurban honge  
dagh-e-dil niklenge turbat se miri juun laala  
ye vo akhgar nahin jo khaak men pinhan honge  
chaak parde se ye ghamze hain to ai parda-nashin  
ek main kya ki sabhi chak-e-gareban honge  
phir bahar aa.i vahi dasht-navardi hogi  
phir vahi paanv vahi khar-e-mughilan honge  
sang aur haath vahi vo hi sar o dagh-e-junun  
vo hi ham honge vahi dasht o bayaban honge  
umr saari to kati ishq-e-butan men 'momin'  
akhiri vaqt men kya khaak musalman honge  
dafn jab khak mein hum sokhta-saman honge  
fils mahi ke gul-e-sham-e-shabistan honge  
nawak-andaz jidhar dida-e-jaanan honge  
nim-bismil kai honge kai be-jaan honge  
tab-e-nazzara nahin aaina kya dekhne dun  
aur ban jaenge taswir jo hairan honge  
tu kahan jaegi kuchh apna thikana kar le  
hum to kal khwab-e-adam mein shab-e-hijran honge  
naseha dil mein tu itna to samajh apne ki hum  
lakh nadan hue kya tujh se bhi nadan honge  
kar ke zakhmi mujhe nadim hon ye mumkin hi nahin  
gar wo honge bhi to be-waqt pasheman honge  
ek hum hain ki hue aise pasheman ki bas  
ek wo hain ki jinhen chah ke arman honge  
hum nikalenge sun ai mauj-e-hawa bal tera  
us ki zulfon ke agar baal pareshan honge  
sabr ya rab meri wahshat ka padega ki nahin  
chaara-farma bhi kabhi qaidi-e-zindan honge  
minnat-e-hazrat-e-isa na uthaenge kabhi  
zindagi ke liye sharminda-e-ehsan honge  
tere dil-tafta ki turbat pe adu jhuta hai  
gul na honge sharar-e-atash-e-sozan honge  
ghaur se dekhte hain tauf ko aahu-e-haram  
kya kahen us ke sag-e-kucha ke qurban honge  
dagh-e-dil niklenge turbat se meri jun lala  
ye wo akhgar nahin jo khak mein pinhan honge  
chaak parde se ye ghamze hain to ai parda-nashin  
ek main kya ki sabhi chaak-e-gareban honge  
phir bahaar aai wahi dasht-nawardi hogi  
phir wahi panw wahi khar-e-mughilan honge  
sang aur hath wahi wo hi sar o dagh-e-junun  
wo hi hum honge wahi dasht o bayaban honge  
umr sari to kati ishq-e-butan mein 'momin'  
aakhiri waqt mein kya khak musalman honge  
