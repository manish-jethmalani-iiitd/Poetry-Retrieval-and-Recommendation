andar ka zahr chuum liya dhul ke aa ga.e  
kitne sharif log the sab khul ke aa ga.e  
suraj se jang jitne nikle the bevaquf  
saare sipahi mom ke the ghul ke aa ga.e  
masjid men duur duur koi dusra na tha  
ham aaj apne aap se mil-jul ke aa ga.e  
nindon se jang hoti rahegi tamam umr  
ankhon men band khvab agar khul ke aa ga.e  
suraj ne apni shakl bhi dekhi thi pahli baar  
a.ine ko maze bhi taqabul ke aa ga.e  
anjane saa.e phirne lage hain idhar udhar  
mausam hamare shahr men kabul ke aa ga.e  
andar ka zahr chum liya dhul ke aa gae  
kitne sharif log the sab khul ke aa gae  
suraj se jang jitne nikle the bewaquf  
sare sipahi mom ke the ghul ke aa gae  
masjid mein dur dur koi dusra na tha  
hum aaj apne aap se mil-jul ke aa gae  
nindon se jang hoti rahegi tamam umr  
aankhon mein band khwab agar khul ke aa gae  
suraj ne apni shakl bhi dekhi thi pahli bar  
aaine ko maze bhi taqabul ke aa gae  
anjaane sae phirne lage hain idhar udhar  
mausam hamare shahr mein kabul ke aa gae  
