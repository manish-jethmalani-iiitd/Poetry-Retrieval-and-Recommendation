jab ishq sikhata hai adab-e-khud-agahi  
khulte hain ghulamon par asrar-e-shahanshahi  
'attar' ho 'rumi' ho 'razi' ho 'ghazali' ho  
kuchh haath nahin aata be-ah-e-sahar-gahi  
naumid na ho in se ai rahbar-e-farzana  
kam-kosh to hain lekin be-zauq nahin raahi  
ai ta.ir-e-lahauti us rizq se maut achchhi  
jis rizq se aati ho parvaz men kotahi  
daara o sikandar se vo mard-e-faqir aula  
ho jis ki faqiri men bu-e-asadul-lahai  
a.in-e-javan-mardan haq-goi o be-baki  
allah ke sheron ko aati nahin rubahi  
jab ishq sikhata hai aadab-e-khud-agahi  
khulte hain ghulamon par asrar-e-shahanshahi  
'attar' ho 'rumi' ho 'raazi' ho 'ghazali' ho  
kuchh hath nahin aata be-ah-e-sahar-gahi  
naumid na ho in se ai rahbar-e-farzana  
kam-kosh to hain lekin be-zauq nahin rahi  
ai tair-e-lahauti us rizq se maut achchhi  
jis rizq se aati ho parwaz mein kotahi  
dara o sikandar se wo mard-e-faqir aula  
ho jis ki faqiri mein bu-e-asadul-lahai  
aain-e-jawan-mardan haq-goi o be-baki  
allah ke sheron ko aati nahin rubahi  
