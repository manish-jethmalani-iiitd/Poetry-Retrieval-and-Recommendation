apni hi tegh-e-ada se aap ghayal ho gaya  
chand ne paani men dekha aur pagal ho gaya  
vo hava thi shaam hi se raste khali ho ga.e  
vo ghata barsi ki saara shahr jal-thal ho gaya  
main akela aur safar ki shaam rangon men dhali  
phir ye manzar meri nazron se bhi ojhal ho gaya  
ab kahan hoga vo aur hoga bhi to vaisa kahan  
soch kar ye baat ji kuchh aur bojhal ho gaya  
husn ki dahshat ajab thi vasl ki shab men 'munir'  
haath jaise intiha-e-shauq se shal ho gaya  
apni hi tegh-e-ada se aap ghayal ho gaya  
chand ne pani mein dekha aur pagal ho gaya  
wo hawa thi sham hi se raste khali ho gae  
wo ghata barsi ki sara shahr jal-thal ho gaya  
main akela aur safar ki sham rangon mein dhali  
phir ye manzar meri nazron se bhi ojhal ho gaya  
ab kahan hoga wo aur hoga bhi to waisa kahan  
soch kar ye baat ji kuchh aur bojhal ho gaya  
husn ki dahshat ajab thi wasl ki shab mein 'munir'  
hath jaise intiha-e-shauq se shal ho gaya  
