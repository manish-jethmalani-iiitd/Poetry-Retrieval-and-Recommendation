junun ki dast-giri kis se ho gar ho na uryani  
gareban-chak ka haq ho gaya hai meri gardan par  
ba-rang-e-kaghaz-e-atish-zada nairang-e-betabi  
hazar a.ina dil bandhe hai bal-e-yak-tapidan par  
falak se ham ko aish-e-rafta ka kya kya taqaza hai  
mata-e-burda ko samjhe hue hain qarz rahzan par  
ham aur vo be-sabab ranj-ashna dushman ki rakhta hai  
shua-e-mehr se tohmat nigah ki chashm-e-rauzan par  
fana ko saunp gar mushtaq hai apni haqiqat ka  
farogh-e-tala-e-khashak hai mauquf gulkhan par  
'asad' bismil hai kis andaz ka qatil se kahta hai  
ki mashq-e-naz kar khun-e-do-alam meri gardan par  
fusun-e-yak-dili hai lazzat-e-bedad dushman par  
ki vajd-e-barq juun parvana bal-afshan hai khirman par  
takalluf khar-khar-e-iltimas-e-be-qarari hai  
ki rishta bandhta hai pairahan angusht-e-sozan par  
ye kya vahshat hai ai divane pesh-az-marg vavaila  
rakkhi be-ja bina-e-khana-e-zanjir-e-shevan par  
junun ki dast-giri kis se ho gar ho na uryani  
gareban-chaak ka haq ho gaya hai meri gardan par  
ba-rang-e-kaghaz-e-atish-zada nairang-e-betabi  
hazar aaina dil bandhe hai baal-e-yak-tapidan par  
falak se hum ko aish-e-rafta ka kya kya taqaza hai  
mata-e-burda ko samjhe hue hain qarz rahzan par  
hum aur wo be-sabab ranj-ashna dushman ki rakhta hai  
shua-e-mehr se tohmat nigah ki chashm-e-rauzan par  
fana ko saunp gar mushtaq hai apni haqiqat ka  
farogh-e-tala-e-khashak hai mauquf gulkhan par  
'asad' bismil hai kis andaz ka qatil se kahta hai  
ki mashq-e-naz kar khun-e-do-alam meri gardan par  
fusun-e-yak-dili hai lazzat-e-bedad dushman par  
ki wajd-e-barq jun parwana baal-afshan hai khirman par  
takalluf khar-khar-e-iltimas-e-be-qarari hai  
ki rishta bandhta hai pairahan angusht-e-sozan par  
ye kya wahshat hai ai diwane pesh-az-marg wawaila  
rakkhi be-ja bina-e-khana-e-zanjir-e-shewan par  
