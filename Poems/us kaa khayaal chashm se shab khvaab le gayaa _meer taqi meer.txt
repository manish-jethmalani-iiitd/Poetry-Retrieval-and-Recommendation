us ka khayal chashm se shab khvab le gaya  
qasme ki ishq ji se mire taab le gaya  
kin nindon ab tu soti hai ai chashm-e-girya-nak  
mizhgan to khol shahr ko sailab le gaya  
aave jo mastaba men to sun lo ki raah se  
vaa.iz ko ek jam-e-mai-e-nab le gaya  
ne dil raha baja hai na sabr o havas o hosh  
aaya jo sail-e-ishq sab asbab le gaya  
mere huzur sham.a ne girya jo sar kiya  
roya main is qadar ki mujhe aab le gaya  
ahval us shikar zubun ka hai jaa.e rahm  
jis na-tavan ko muft na qassab le gaya  
munh ki jhalak se yaar ke behosh ho ga.e  
shab ham ko 'mir' partav-e-mahtab le gaya  
us ka khayal chashm se shab khwab le gaya  
qasme ki ishq ji se mere tab le gaya  
kin nindon ab tu soti hai ai chashm-e-girya-nak  
mizhgan to khol shahr ko sailab le gaya  
aawe jo mastaba mein to sun lo ki rah se  
waiz ko ek jam-e-mai-e-nab le gaya  
ne dil raha baja hai na sabr o hawas o hosh  
aaya jo sail-e-ishq sab asbab le gaya  
mere huzur shama ne girya jo sar kiya  
roya main is qadar ki mujhe aab le gaya  
ahwal us shikar zubun ka hai jae rahm  
jis na-tawan ko muft na qassab le gaya  
munh ki jhalak se yar ke behosh ho gae  
shab hum ko 'mir' partaw-e-mahtab le gaya  
