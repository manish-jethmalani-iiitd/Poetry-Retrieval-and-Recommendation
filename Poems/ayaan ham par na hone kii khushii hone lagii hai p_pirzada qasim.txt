ayaan ham par na hone ki khushi hone lagi hai  
diye men ik na.i si raushni hone lagi hai  
na.i kuchh hasraten dil men basera kar rahi hain  
bahut abad ab dil ki gali hone lagi hai  
so tai paaya masa.ib zindagi ke kam na honge  
magar kam zindagi se zindagi hone lagi hai  
udhar tar-e-nafas se aa mili hai raunaq-e-zist  
idhar kam mohlati men bhi kami hone lagi hai  
sar-e-aghaz dil ki dastan men vo nahin tha  
magar mahsus ab us ki kami hone lagi hai  
hamari dosti ka dam bharen aise kahan hain  
zamane sab se teri dosti hone lagi hai  
ayan hum par na hone ki khushi hone lagi hai  
diye mein ek nai si raushni hone lagi hai  
nai kuchh hasraten dil mein basera kar rahi hain  
bahut aabaad ab dil ki gali hone lagi hai  
so tai paya masaib zindagi ke kam na honge  
magar kam zindagi se zindagi hone lagi hai  
udhar tar-e-nafas se aa mili hai raunaq-e-zist  
idhar kam mohlati mein bhi kami hone lagi hai  
sar-e-aghaz dil ki dastan mein wo nahin tha  
magar mahsus ab us ki kami hone lagi hai  
hamari dosti ka dam bharen aise kahan hain  
zamane sab se teri dosti hone lagi hai  
