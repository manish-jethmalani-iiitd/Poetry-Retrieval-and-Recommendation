hansi chhupa bhi gaya aur nazar mila bhi gaya  
ye ik jhalak ka tamasha jigar jala bhi gaya  
utha to ja bhi chuka tha ajiib mehman tha  
sada.en de ke mujhe niind se jaga bhi gaya  
ghazab hua jo andhere men jal uthi bijli  
badan kisi ka tilismat kuchh dikha bhi gaya  
na aaya koi lab-e-bam shaam dhalne lagi  
vufur-e-shauq se ankhon men khuun aa bhi gaya  
hava thi gahri ghata thi hina ki khushbu thi  
ye ek raat ka qissa lahu rula bhi gaya  
chalo 'munir' chalen ab yahan rahen bhi to kya  
vo sang-dil to yahan se kahin chala bhi gaya  
hansi chhupa bhi gaya aur nazar mila bhi gaya  
ye ek jhalak ka tamasha jigar jala bhi gaya  
utha to ja bhi chuka tha ajib mehman tha  
sadaen de ke mujhe nind se jaga bhi gaya  
ghazab hua jo andhere mein jal uthi bijli  
badan kisi ka tilismat kuchh dikha bhi gaya  
na aaya koi lab-e-baam sham dhalne lagi  
wufur-e-shauq se aankhon mein khun aa bhi gaya  
hawa thi gahri ghata thi hina ki khushbu thi  
ye ek raat ka qissa lahu rula bhi gaya  
chalo 'munir' chalen ab yahan rahen bhi to kya  
wo sang-dil to yahan se kahin chala bhi gaya  
