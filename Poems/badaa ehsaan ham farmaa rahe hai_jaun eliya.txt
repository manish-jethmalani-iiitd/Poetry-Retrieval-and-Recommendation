bada ehsan ham farma rahe hain  
ki un ke khat unhen lauta rahe hain  
nahin tark-e-mohabbat par vo raazi  
qayamat hai ki ham samjha rahe hain  
yaqin ka rasta tai karne vaale  
bahut tezi se vapas aa rahe hain  
ye mat bhulo ki ye lamhat ham ko  
bichhadne ke liye milva rahe hain  
ta.ajjub hai ki ishq-o-ashiqi se  
abhi kuchh log dhoka kha rahe hain  
tumhen chahenge jab chhin jaogi tum  
abhi ham tum ko arzan pa rahe hain  
kisi surat unhen nafrat ho ham se  
ham apne aib khud ginva rahe hain  
vo pagal mast hai apni vafa men  
miri ankhon men aansu aa rahe hain  
dalilon se use qaa.il kiya tha  
dalilen de ke ab pachhta rahe hain  
tiri banhon se hijrat karne vaale  
na.e mahaul men ghabra rahe hain  
ye jazb-e-ishq hai ya jazba-e-raham  
tire aansu mujhe rulva rahe hain  
ajab kuchh rabt hai tum se ki tum ko  
ham apna jaan kar thukra rahe hain  
vafa ki yadgaren tak na hongi  
miri jaan bas koi din ja rahe hain  
bada ehsan hum farma rahe hain  
ki un ke khat unhen lauta rahe hain  
nahin tark-e-mohabbat par wo raazi  
qayamat hai ki hum samjha rahe hain  
yaqin ka rasta tai karne wale  
bahut tezi se wapas aa rahe hain  
ye mat bhulo ki ye lamhat hum ko  
bichhadne ke liye milwa rahe hain  
tajjub hai ki ishq-o-ashiqi se  
abhi kuchh log dhoka kha rahe hain  
tumhein chahenge jab chhin jaogi tum  
abhi hum tum ko arzan pa rahe hain  
kisi surat unhen nafrat ho hum se  
hum apne aib khud ginwa rahe hain  
wo pagal mast hai apni wafa mein  
meri aankhon mein aansu aa rahe hain  
dalilon se use qail kiya tha  
dalilen de ke ab pachhta rahe hain  
teri banhon se hijrat karne wale  
nae mahaul mein ghabra rahe hain  
ye jazb-e-ishq hai ya jazba-e-raham  
tere aansu mujhe rulwa rahe hain  
ajab kuchh rabt hai tum se ki tum ko  
hum apna jaan kar thukra rahe hain  
wafa ki yaadgaren tak na hongi  
meri jaan bas koi din ja rahe hain  
