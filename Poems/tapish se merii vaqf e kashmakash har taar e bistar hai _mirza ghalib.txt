tapish se meri vaqf-e-kashmakash har tar-e-bistar hai  
mira sar ranj-e-balin hai mira tan bar-e-bistar hai  
sarishk-e-sar ba-sahra daada nur-ul-ain-e-daman hai  
dil-e-be-dast-o-pa uftada bar-khurdar-e-bistar hai  
khusha iqbal-e-ranjuri ayadat ko tum aa.e ho  
farogh-e-sham-e-balin tala-e-bedar-e-bistar hai  
ba-tufan-gah-e-josh-e-iztirab-e-sham-e-tanha.i  
shua-e-aftab-e-sub.h-e-mahshar tar-e-bistar hai  
abhi aati hai bu balish se us ki zulf-e-mushkin ki  
hamari diid ko khvab-e-zulekha ar-e-bistar hai  
kahun kya dil ki kya halat hai hijr-e-yar men ghalib  
ki betabi se har-yak tar-e-bistar khar-e-bistar hai  
tapish se meri waqf-e-kashmakash har tar-e-bistar hai  
mera sar ranj-e-baalin hai mera tan bar-e-bistar hai  
sarishk-e-sar ba-sahra dada nur-ul-ain-e-daman hai  
dil-e-be-dast-o-pa uftada bar-khurdar-e-bistar hai  
khusha iqbaal-e-ranjuri ayaadat ko tum aae ho  
farogh-e-sham-e-baalin tala-e-bedar-e-bistar hai  
ba-tufan-gah-e-josh-e-iztirab-e-sham-e-tanhai  
shua-e-aftab-e-subh-e-mahshar tar-e-bistar hai  
abhi aati hai bu baalish se us ki zulf-e-mushkin ki  
hamari did ko khwab-e-zulekha aar-e-bistar hai  
kahun kya dil ki kya haalat hai hijr-e-yar mein ghaalib  
ki betabi se har-yak tar-e-bistar khar-e-bistar hai  
