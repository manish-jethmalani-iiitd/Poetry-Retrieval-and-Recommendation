rog aise bhi gham-e-yar se lag jaate hain  
dar se uthte hain to divar se lag jaate hain  
ishq aghaz men halki si khalish rakhta hai  
baad men saikdon azar se lag jaate hain  
pahle pahle havas ik-adh dukan kholti hai  
phir to bazar ke bazar se lag jaate hain  
bebasi bhi kabhi qurbat ka sabab banti hai  
ro na paa.en to gale yaar se lag jaate hain  
katranen gham ki jo galiyon men udi phirti hain  
ghar men le aao to ambar se lag jaate hain  
daagh daman ke hon dil ke hon ki chehre ke 'faraz'  
kuchh nishan umr ki raftar se lag jaate hain  
rog aise bhi gham-e-yar se lag jate hain  
dar se uthte hain to diwar se lag jate hain  
ishq aaghaz mein halki si khalish rakhta hai  
baad mein saikdon aazar se lag jate hain  
pahle pahle hawas ik-adh dukan kholti hai  
phir to bazar ke bazar se lag jate hain  
bebasi bhi kabhi qurbat ka sabab banti hai  
ro na paen to gale yar se lag jate hain  
katranen gham ki jo galiyon mein udi phirti hain  
ghar mein le aao to ambar se lag jate hain  
dagh daman ke hon dil ke hon ki chehre ke 'faraaz'  
kuchh nishan umr ki raftar se lag jate hain  
