bahut raha hai kabhi lutf-e-yar ham par bhi  
guzar chuki hai ye fasl-e-bahar ham par bhi  
urus-e-dahr ko aaya tha pyaar ham par bhi  
ye besva thi kisi shab nisar ham par bhi  
bitha chuka hai zamana hamen bhi masnad par  
hua kiye hain javahir nisar ham par bhi  
adu ko bhi jo banaya hai tum ne mahram-e-raz  
to fakhr kya jo hua e'tibar ham par bhi  
khata kisi ki ho lekin khuli jo un ki zaban  
to ho hi jaate hain do ek vaar ham par bhi  
ham aise rind magar ye zamana hai vo ghazab  
ki daal hi diya duniya ka baar ham par bhi  
hamen bhi atish-e-ulfat jala chuki 'akbar'  
haram ho ga.i dozakh ki naar ham par bhi  
bahut raha hai kabhi lutf-e-yar hum par bhi  
guzar chuki hai ye fasl-e-bahaar hum par bhi  
urus-e-dahr ko aaya tha pyar hum par bhi  
ye beswa thi kisi shab nisar hum par bhi  
bitha chuka hai zamana hamein bhi masnad par  
hua kiye hain jawahir nisar hum par bhi  
adu ko bhi jo banaya hai tum ne mahram-e-raaz  
to fakhr kya jo hua e'tibar hum par bhi  
khata kisi ki ho lekin khuli jo un ki zaban  
to ho hi jate hain do ek war hum par bhi  
hum aise rind magar ye zamana hai wo ghazab  
ki dal hi diya duniya ka bar hum par bhi  
hamein bhi aatish-e-ulfat jala chuki 'akbar'  
haram ho gai dozakh ki nar hum par bhi  
