ba-rang-e-bu-e-gul us baagh ke ham ashna hote  
ki hamrah-e-saba tuk sair karte phir hava hote  
sarapa aarzu hone ne banda kar diya ham ko  
vagarna ham khuda the gar dil-e-be-mudda.a hote  
falak ai kaash ham ko khaak hi rakhta ki is men ham  
ghubar-e-rah hote ya kasu ki khak-e-pa hote  
ilahi kaise hote hain jinhen hai bandagi khvahish  
hamen to sharm daman-gir hoti hai khuda hote  
tu hai kis nahiye se ai dayar-e-ishq kya janun  
tire bashindagan ham kaash saare bevafa hote  
ab aise hain ki sane.a ke mizaj uupar baham pahunche  
jo khatir-khvah apne ham hue hote to kya hote  
kahin jo kuchh malamat gar baja hai 'mir' kya janen  
unhen ma.alum tab hota ki vaise se juda hote  
ba-rang-e-bu-e-gul us bagh ke hum aashna hote  
ki hamrah-e-saba tuk sair karte phir hawa hote  
sarapa aarzu hone ne banda kar diya hum ko  
wagarna hum khuda the gar dil-e-be-muddaa hote  
falak ai kash hum ko khak hi rakhta ki is mein hum  
ghubar-e-rah hote ya kasu ki khak-e-pa hote  
ilahi kaise hote hain jinhen hai bandagi khwahish  
hamein to sharm daman-gir hoti hai khuda hote  
tu hai kis nahiye se ai dayar-e-ishq kya jaanun  
tere bashindagan hum kash sare bewafa hote  
ab aise hain ki sanea ke mizaj upar baham pahunche  
jo khatir-khwah apne hum hue hote to kya hote  
kahin jo kuchh malamat gar baja hai 'mir' kya jaanen  
unhen malum tab hota ki waise se juda hote  
