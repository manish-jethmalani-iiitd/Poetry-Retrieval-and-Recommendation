khul ke milne ka saliqa aap ko aata nahin  
aur mere paas koi chor darvaza nahin  
vo samajhta tha use pa kar hi main rah ja.unga  
us ko meri pyaas ki shiddat ka andaza nahin  
ja dikha duniya ko mujh ko kya dikhata hai ghurur  
tu samundar hai to hai main to magar pyasa nahin  
koi bhi dastak kare aahat ho ya avaz de  
mere hathon men mira ghar to hai darvaza nahin  
apnon ko apna kaha chahe kisi darje ke hon  
aur jab aisa kiya main ne to sharmaya nahin  
us ki mahfil men unhin ki raushni jin ke charagh  
main bhi kuchh hota to mera bhi diya hota nahin  
tujh se kya bichhda miri saari haqiqat khul ga.i  
ab koi mausam mile to mujh se sharmata nahin  
khul ke milne ka saliqa aap ko aata nahin  
aur mere pas koi chor darwaza nahin  
wo samajhta tha use pa kar hi main rah jaunga  
us ko meri pyas ki shiddat ka andaza nahin  
ja dikha duniya ko mujh ko kya dikhata hai ghurur  
tu samundar hai to hai main to magar pyasa nahin  
koi bhi dastak kare aahat ho ya aawaz de  
mere hathon mein mera ghar to hai darwaza nahin  
apnon ko apna kaha chahe kisi darje ke hon  
aur jab aisa kiya main ne to sharmaya nahin  
us ki mahfil mein unhin ki raushni jin ke charagh  
main bhi kuchh hota to mera bhi diya hota nahin  
tujh se kya bichhda meri sari haqiqat khul gai  
ab koi mausam mile to mujh se sharmata nahin  
