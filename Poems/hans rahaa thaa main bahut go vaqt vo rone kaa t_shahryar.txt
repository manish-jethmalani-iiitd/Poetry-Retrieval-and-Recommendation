hans raha tha main bahut go vaqt vo rone ka tha  
sakht kitna marhala tujh se juda hone ka tha  
rat-jage taqsim karti phir rahi hain shahr men  
shauq jin ankhon ko kal tak raat men sone ka tha  
is safar men bas miri tanha.i mere saath thi  
har qadam kyuun khauf mujh ko bhiid men khone ka tha  
har bun-e-mu se darindon ki sada aane lagi  
kaam hi aisa badan men khvahishen bone ka tha  
main ne jab se ye suna hai khud se bhi nadim huun main  
zikr tujh honton pe mere dar-ba-dar hone ka tha  
hans raha tha main bahut go waqt wo rone ka tha  
sakht kitna marhala tujh se juda hone ka tha  
rat-jage taqsim karti phir rahi hain shahr mein  
shauq jin aankhon ko kal tak raat mein sone ka tha  
is safar mein bas meri tanhai mere sath thi  
har qadam kyun khauf mujh ko bhid mein khone ka tha  
har bun-e-mu se darindon ki sada aane lagi  
kaam hi aisa badan mein khwahishen bone ka tha  
main ne jab se ye suna hai khud se bhi nadim hun main  
zikr tujh honton pe mere dar-ba-dar hone ka tha  
