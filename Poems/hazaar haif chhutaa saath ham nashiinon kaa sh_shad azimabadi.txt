hazar haif chhuta saath ham-nashinon ka  
makan to hai pe thikana nahin makinon ka  
khila jo baagh men ghuncha sitara-dar khila  
gulon ne naqsh utara hai mah-jabinon ka  
hai apni apni tabi.at pe husn-e-shai mauquf  
main kyuun huun banda-e-be-dam un hasinon ka  
nazar ka kya hai bharosa nazar pe hain parde  
khayal arsh pe jaata hai dur-binon ka  
zamin-e-shor ho ya ho zamin-e-sher ai dil  
nahin hai koi kharidar in zaminon ka  
bahisht-e-dahr hai apna vatan khuda ki qasam  
juda juda hai tarana sabhi mahinon ka  
kisi ko maan liya dil ne jab to maan liya  
na dakhl do yahi maslak hai khush-yaqinon ka  
jo ho musavvir-e-fitrat misal kya us ki  
guman na chahiye insan pe abginon ka  
zara nikal ke to duniya se dekh ai insan  
pata na din ka na andaz hai mahinon ka  
sikha diya mujhe bach bach ke rasta chalna  
khuda bhala kare ai 'shad' nukta-chinon ka  
hazar haif chhuta sath ham-nashinon ka  
makan to hai pe thikana nahin makinon ka  
khila jo bagh mein ghuncha sitara-dar khila  
gulon ne naqsh utara hai mah-jabinon ka  
hai apni apni tabiat pe husn-e-shai mauquf  
main kyun hun banda-e-be-dam un hasinon ka  
nazar ka kya hai bharosa nazar pe hain parde  
khayal arsh pe jata hai dur-binon ka  
zamin-e-shor ho ya ho zamin-e-sher ai dil  
nahin hai koi kharidar in zaminon ka  
bahisht-e-dahr hai apna watan khuda ki qasam  
juda juda hai tarana sabhi mahinon ka  
kisi ko man liya dil ne jab to man liya  
na dakhl do yahi maslak hai khush-yaqinon ka  
jo ho musawwir-e-fitrat misal kya us ki  
guman na chahiye insan pe aabginon ka  
zara nikal ke to duniya se dekh ai insan  
pata na din ka na andaz hai mahinon ka  
sikha diya mujhe bach bach ke rasta chalna  
khuda bhala kare ai 'shad' nukta-chinon ka  
