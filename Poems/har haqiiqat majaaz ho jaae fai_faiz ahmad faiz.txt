har haqiqat majaz ho jaa.e  
kafiron ki namaz ho jaa.e  
dil rahin-e-niyaz ho jaa.e  
bekasi karsaz ho jaa.e  
minnat-e-chara-saz kaun kare  
dard jab jan-navaz ho jaa.e  
ishq dil men rahe to rusva ho  
lab pe aa.e to raaz ho jaa.e  
lutf ka intizar karta huun  
jaur ta hadd-e-naz ho jaa.e  
umr be-sud kat rahi hai 'faiz'  
kaash ifsha-e-raz ho jaa.e  
har haqiqat majaz ho jae  
kafiron ki namaz ho jae  
dil rahin-e-niyaz ho jae  
bekasi karsaz ho jae  
minnat-e-chaara-saz kaun kare  
dard jab jaan-nawaz ho jae  
ishq dil mein rahe to ruswa ho  
lab pe aae to raaz ho jae  
lutf ka intizar karta hun  
jaur ta hadd-e-naz ho jae  
umr be-sud kat rahi hai 'faiz'  
kash ifsha-e-raaz ho jae  
