ham-sar-e-zulf qad-e-hur-e-shama.il thahra  
laam ka khuub alif madd-e-muqabil thahra  
dida-e-tar se jo daman men gira dil thahra  
bahte bahte ye safina lab-e-sahil thahra  
ki nazar ru-e-kitabi pe to kuchh dil thahra  
maktab-e-shauq bhi qur.an ki manzil thahra  
nighat-e-gul se pareshan hua us ka dimagh  
khanda-e-gul na hua shor-e-anadil thahra  
najd se qais jo aaya mare zindan ki taraf  
der tak gosh-bar-avaz-e-salasil thahra  
husn jis tifl ka chamka vo hua ba.is-e-qatl  
jis ne talvar sambhali mira qatil thahra  
khat jo nikla rukh-e-janan pe mila bosa-e-khal  
yahi daana faqat is kisht ka hasil thahra  
alam ik nuqta jo mash.hur tha ai josh-e-junun  
ghaur se ki jo nazar nuqta-e-batil thahra  
duur jab tak the tadapta tha men kaisa kaisa  
paas aa kar vo jo thahre to mira dil thahra  
kasrat-e-dagh se gul-dasta bana dil to kya  
zinat-e-bagh na ara.ish-e-mahfil thahra  
daudta qais bhi aata hai nihayat hi qarib  
ik zara naaqe ko ai sahib-e-mahmil thahra  
dam jo betab tha muddat se mire siine men  
tegh-e-qatil ke tale kuchh dam-e-bismil thahra  
ham badi duur se aa.e hain tumhara hai ye haal  
ghar se darvaze tak aana ka.i manzil thahra  
ab tak aati hai sada turbat-e-laila se 'amir'  
sarban ab to khuda ke liye mahmil thahra  
ham-sar-e-zulf qad-e-hur-e-shamail thahra  
lam ka khub alif madd-e-muqabil thahra  
dida-e-tar se jo daman mein gira dil thahra  
bahte bahte ye safina lab-e-sahil thahra  
ki nazar ru-e-kitabi pe to kuchh dil thahra  
maktab-e-shauq bhi quran ki manzil thahra  
nighat-e-gul se pareshan hua us ka dimagh  
khanda-e-gul na hua shor-e-anadil thahra  
najd se qais jo aaya mare zindan ki taraf  
der tak gosh-bar-awaz-e-salasil thahra  
husn jis tifl ka chamka wo hua bais-e-qatl  
jis ne talwar sambhaali mera qatil thahra  
khat jo nikla rukh-e-jaanan pe mila bosa-e-khal  
yahi dana faqat is kisht ka hasil thahra  
alam ek nuqta jo mashhur tha ai josh-e-junun  
ghaur se ki jo nazar nuqta-e-baatil thahra  
dur jab tak the tadapta tha mein kaisa kaisa  
pas aa kar wo jo thahre to mera dil thahra  
kasrat-e-dagh se gul-dasta bana dil to kya  
zinat-e-bagh na aaraish-e-mahfil thahra  
daudta qais bhi aata hai nihayat hi qarib  
ek zara naqe ko ai sahib-e-mahmil thahra  
dam jo betab tha muddat se mere sine mein  
tegh-e-qatil ke tale kuchh dam-e-bismil thahra  
hum badi dur se aae hain tumhaara hai ye haal  
ghar se darwaze tak aana kai manzil thahra  
ab tak aati hai sada turbat-e-laila se 'amir'  
sarban ab to khuda ke liye mahmil thahra  
