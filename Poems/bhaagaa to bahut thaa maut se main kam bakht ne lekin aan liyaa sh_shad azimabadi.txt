bhaga to bahut tha maut se main kam-bakht ne lekin aan liya  
un lakhon hi marne valon men kya jald mujhe pahchan liya  
jab qatl hua main tadpa bhi chhinten bhi uda.in maan liya  
ilzam khud us par kya ye nahin daman ko na kyuun gardan liya  
tu aam farebi mujh se na kar ham mard hain sun le ai duniya  
jo munh se kaha vo kar guzre jo thaan liya vo thaan liya  
aqsam the yas-o-hasrat ke asnaf-e-umid-e-behad ke  
jab chalne lage ham duniya se saath apne bahut saman liya  
jis haath se mujh ko qatl kiya us haath ka kalima padhvaya  
li jaan to khair ehsan kiya qatil ne magar iman liya  
mai-khana hai ja-e-aish-o-tarab yaan baith ke rona kya ma.ani  
kya muft ka apne sar tu ne ai dida-e-tar tufan liya  
us ghar men karam jab tu ne kiya kuchh der thahar ai tir-e-nazar  
bosa tire qadmon ka dil ne kis shauq se ai mehman liya  
aram-talab hone ka guman juuya pe tire la-haul vala  
tab paanv ko tode baitha huun jab dasht-o-jabal ko chhan liya  
jis bhes men tu ho kya parva a.inda na kha.egi dhoka  
ai talib-e-duniya duniya ne har tarah tujhe pahchan liya  
thi dhaar rag-e-gardan pe miri siina bhi daba tha qadmon se  
khanjar ka tire bosa ham ne munh pher ke ta-imkan liya  
ai 'shad' abas hai us ka gila vo hajv kare ya tujh se phire  
ta-hashr raha shagird tira ustad tujhe jab maan liya  
bhaga to bahut tha maut se main kam-bakht ne lekin aan liya  
un lakhon hi marne walon mein kya jald mujhe pahchan liya  
jab qatl hua main tadpa bhi chhinten bhi udain man liya  
ilzam khud us par kya ye nahin daman ko na kyun gardan liya  
tu aam farebi mujh se na kar hum mard hain sun le ai duniya  
jo munh se kaha wo kar guzre jo than liya wo than liya  
aqsam the yas-o-hasrat ke asnaf-e-umid-e-behad ke  
jab chalne lage hum duniya se sath apne bahut saman liya  
jis hath se mujh ko qatl kiya us hath ka kalima padhwaya  
li jaan to khair ehsan kiya qatil ne magar iman liya  
mai-khana hai ja-e-aish-o-tarab yan baith ke rona kya mani  
kya muft ka apne sar tu ne ai dida-e-tar tufan liya  
us ghar mein karam jab tu ne kiya kuchh der thahar ai tir-e-nazar  
bosa tere qadmon ka dil ne kis shauq se ai mehman liya  
aaram-talab hone ka guman juya pe tere la-haul wala  
tab panw ko tode baitha hun jab dasht-o-jabal ko chhan liya  
jis bhes mein tu ho kya parwa aainda na khaegi dhoka  
ai talib-e-duniya duniya ne har tarah tujhe pahchan liya  
thi dhaar rag-e-gardan pe meri sina bhi daba tha qadmon se  
khanjar ka tere bosa hum ne munh pher ke ta-imkan liya  
ai 'shad' abas hai us ka gila wo hajw kare ya tujh se phire  
ta-hashr raha shagird tera ustad tujhe jab man liya  
