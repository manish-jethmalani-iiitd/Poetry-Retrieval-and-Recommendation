ajab junun-e-masafat men ghar se nikla tha  
khabar nahin hai ki suraj kidhar se nikla tha  
ye kaun phir se unhin raston men chhod gaya  
abhi abhi to azab-e-safar se nikla tha  
ye tiir dil men magar be-sabab nahin utra  
koi to harf lab-e-charagar se nikla tha  
ye ab jo aag bana shahr shahr phaila hai  
yahi dhuan mire divar-o-dar se nikla tha  
main raat tuut ke roya to chain se soya  
ki dil ka zahr miri chashm-e-tar se nikla tha  
ye ab jo sar hain khamida kulah ki khatir  
ye aib bhi to ham ahl-e-hunar se nikla tha  
vo qais ab jise majnun pukarte hain 'faraz'  
tiri tarah koi divana ghar se nikla tha  
ajab junun-e-masafat mein ghar se nikla tha  
khabar nahin hai ki suraj kidhar se nikla tha  
ye kaun phir se unhin raston mein chhod gaya  
abhi abhi to azab-e-safar se nikla tha  
ye tir dil mein magar be-sabab nahin utra  
koi to harf lab-e-chaaragar se nikla tha  
ye ab jo aag bana shahr shahr phaila hai  
yahi dhuan mere diwar-o-dar se nikla tha  
main raat tut ke roya to chain se soya  
ki dil ka zahr meri chashm-e-tar se nikla tha  
ye ab jo sar hain khamida kulah ki khatir  
ye aib bhi to hum ahl-e-hunar se nikla tha  
wo qais ab jise majnun pukarte hain 'faraaz'  
teri tarah koi diwana ghar se nikla tha  
