dil agar kuchh maang lene ki ijazat mangta  
ye mohabbat-zad tajdid-e-mohabbat mangta  
vaqt khud na-pa.edari ke liye mash.hur hai  
aise be-taufiq se main khaak shohrat mangta  
main ne sahra se tahayyur-khez hairat maang li  
khaak ho jaata agar tahzib-e-vahshat mangta  
dil ko khush aa.i nahin ye daulat-e-asudgi  
aur kuchh mil jaati to ye kuchh aur zahmat mangta  
hain khudavandan-e-duniya ham tahi-daston se hech  
dil ko hasrat thi to ham jaison se khil.at mangta  
ho gaya hota giran-goshon se gar maghlub main  
kyuun sukhan aghaz karta kyuun sama.at mangta  
kya ta.ajjub tha ki is sauda-gari ke daur men  
khvab bhi ta.abir ho jaane ki qimat mangta  
dil agar kuchh mang lene ki ijazat mangta  
ye mohabbat-zad tajdid-e-mohabbat mangta  
waqt khud na-paedari ke liye mashhur hai  
aise be-taufiq se main khak shohrat mangta  
main ne sahra se tahayyur-khez hairat mang li  
khak ho jata agar tahzib-e-wahshat mangta  
dil ko khush aai nahin ye daulat-e-asudgi  
aur kuchh mil jati to ye kuchh aur zahmat mangta  
hain khudawandan-e-duniya hum tahi-daston se hech  
dil ko hasrat thi to hum jaison se khilat mangta  
ho gaya hota giran-goshon se gar maghlub main  
kyun sukhan aaghaz karta kyun samaat mangta  
kya tajjub tha ki is sauda-gari ke daur mein  
khwab bhi tabir ho jaane ki qimat mangta  
