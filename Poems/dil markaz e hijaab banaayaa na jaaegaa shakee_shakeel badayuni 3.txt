dil markaz-e-hijab banaya na ja.ega  
un se bhi raz-e-ishq chhupaya na ja.ega  
sar ko kabhi qadam pe jhukaya na ja.ega  
un ke nuqush-e-pa ko mitaya na ja.ega  
be-vaj.h intizar dikhane se fa.eda  
kah dijiye ki samne aaya na ja.ega  
ankhon men ashk qalb pareshan nazar udaas  
is tarah un ko chhod ke jaaya na ja.ega  
vo khud kahen to sharh-e-mohabbat bayan karun  
naghma baghair saaz sunaya na ja.ega  
behtar yahi hai zikr-e-mohabbat na chhediye  
naqsha bigad gaya to banaya na ja.ega  
dil ki taraf 'shakil' tavajjoh zarur ho  
ye ghar ujad gaya to basaya na ja.ega  
dil markaz-e-hijab banaya na jaega  
un se bhi raaz-e-ishq chhupaya na jaega  
sar ko kabhi qadam pe jhukaya na jaega  
un ke nuqush-e-pa ko mitaya na jaega  
be-wajh intizar dikhane se faeda  
kah dijiye ki samne aaya na jaega  
aankhon mein ashk qalb pareshan nazar udas  
is tarah un ko chhod ke jaya na jaega  
wo khud kahen to sharh-e-mohabbat bayan karun  
naghma baghair saz sunaya na jaega  
behtar yahi hai zikr-e-mohabbat na chhediye  
naqsha bigad gaya to banaya na jaega  
dil ki taraf 'shakil' tawajjoh zarur ho  
ye ghar ujad gaya to basaya na jaega  
