ye to nahin ki gham nahin  
haan miri aankh nam nahin  
nashsha sambhale hai mujhe  
bahke hue qadam nahin  
kahte ho dahr ko bharam  
mujh ko to ye bharam nahin  
aur hi hai maqam-e-dil  
dair nahin haram nahin  
tum bhi to tum nahin ho aaj  
ham bhi to aaj ham nahin  
kya miri zindagi tiri  
bhuli hui qasam nahin  
'ghalib'-o-'mir'-o-'mus.hafi'  
ham bhi 'firaq' kam nahin  
ye to nahin ki gham nahin  
han meri aankh nam nahin  
nashsha sambhaale hai mujhe  
bahke hue qadam nahin  
kahte ho dahr ko bharam  
mujh ko to ye bharam nahin  
aur hi hai maqam-e-dil  
dair nahin haram nahin  
tum bhi to tum nahin ho aaj  
hum bhi to aaj hum nahin  
kya meri zindagi teri  
bhuli hui qasam nahin  
'ghaalib'-o-'mir'-o-'mushafi'  
hum bhi 'firaq' kam nahin  
