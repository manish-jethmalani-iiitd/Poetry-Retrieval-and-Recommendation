pahle to mujhe kaha nikalo  
phir bole gharib hai bula lo  
be-dil rakhne se fa.eda kya  
tum jaan se mujh ko maar daalo  
us ne bhi to dekhi hain ye ankhen  
aankh arasi par samajh ke daalo  
aaya hai vo mah bujha bhi do sham.a  
parvanon ko bazm se nikalo  
ghabra ke ham aa.e the su-e-hashr  
yaan pesh hai aur majra lo  
takiye men gaya to main pukara  
shab tiira hai jaago sone vaalo  
aur din pe 'amir' takiya kab tak  
tum bhi to kuchh aap ko sambhalo  
pahle to mujhe kaha nikalo  
phir bole gharib hai bula lo  
be-dil rakhne se faeda kya  
tum jaan se mujh ko mar dalo  
us ne bhi to dekhi hain ye aankhen  
aankh aarasi par samajh ke dalo  
aaya hai wo mah bujha bhi do shama  
parwanon ko bazm se nikalo  
ghabra ke hum aae the su-e-hashr  
yan pesh hai aur majra lo  
takiye mein gaya to main pukara  
shab tera hai jago sone walo  
aur din pe 'amir' takiya kab tak  
tum bhi to kuchh aap ko sambhaalo  
