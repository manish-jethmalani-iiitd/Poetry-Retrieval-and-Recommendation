thi jis ki justuju vo haqiqat nahin mili  
in bastiyon men ham ko rifaqat nahin mili  
ab tak hain is guman men ki ham bhi hain dahr men  
is vahm se najat ki surat nahin mili  
rahna tha us ke saath bahut der tak magar  
in roz o shab men mujh ko ye fursat nahin mili  
kahna tha jis ko us se kisi vaqt men mujhe  
is baat ke kalam ki mohlat nahin mili  
kuchh din ke ba.ad us se juda ho ga.e 'munir'  
us bevafa se apni tabi.at nahin mili  
thi jis ki justuju wo haqiqat nahin mili  
in bastiyon mein hum ko rifaqat nahin mili  
ab tak hain is guman mein ki hum bhi hain dahr mein  
is wahm se najat ki surat nahin mili  
rahna tha us ke sath bahut der tak magar  
in roz o shab mein mujh ko ye fursat nahin mili  
kahna tha jis ko us se kisi waqt mein mujhe  
is baat ke kalam ki mohlat nahin mili  
kuchh din ke baad us se juda ho gae 'munir'  
us bewafa se apni tabiat nahin mili  
