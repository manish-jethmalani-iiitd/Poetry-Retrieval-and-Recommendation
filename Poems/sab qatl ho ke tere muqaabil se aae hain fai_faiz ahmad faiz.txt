sab qatl ho ke tere muqabil se aa.e hain  
ham log surkh-ru hain ki manzil se aa.e hain  
sham-e-nazar khayal ke anjum jigar ke daagh  
jitne charagh hain tiri mahfil se aa.e hain  
uth kar to aa ga.e hain tiri bazm se magar  
kuchh dil hi janta hai ki kis dil se aa.e hain  
har ik qadam ajal tha har ik gaam zindagi  
ham ghuum phir ke kucha-e-qatil se aa.e hain  
bad-e-khizan ka shukr karo 'faiz' jis ke haath  
naame kisi bahar-e-shima.il se aa.e hain  
sab qatl ho ke tere muqabil se aae hain  
hum log surkh-ru hain ki manzil se aae hain  
sham-e-nazar khayal ke anjum jigar ke dagh  
jitne charagh hain teri mahfil se aae hain  
uth kar to aa gae hain teri bazm se magar  
kuchh dil hi jaanta hai ki kis dil se aae hain  
har ek qadam ajal tha har ek gam zindagi  
hum ghum phir ke kucha-e-qatil se aae hain  
baad-e-khizan ka shukr karo 'faiz' jis ke hath  
name kisi bahaar-e-shimail se aae hain  
