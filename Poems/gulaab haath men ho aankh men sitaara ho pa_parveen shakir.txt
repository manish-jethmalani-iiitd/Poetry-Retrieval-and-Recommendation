gulab haath men ho aankh men sitara ho  
koi vajud mohabbat ka isti.ara ho  
main gahre paani ki is rau ke saath bahti rahun  
jazira ho ki muqabil koi kinara ho  
kabhi-kabhar use dekh len kahin mil len  
ye kab kaha tha ki vo khush-badan hamara ho  
qusur ho to hamare hisab men likh jaa.e  
mohabbaton men jo ehsan ho tumhara ho  
ye itni raat ga.e kaun dastaken dega  
kahin hava ka hi us ne na ruup dhara ho  
ufuq to kya hai dar-e-kahkashan bhi chhu aa.en  
musafiron ko agar chand ka ishara ho  
main apne hisse ke sukh jis ke naam kar dalun  
koi to ho jo mujhe is tarah ka pyara ho  
agar vajud men ahang hai to vasl bhi hai  
vo chahe nazm ka tukda ki nasr-para ho  
gulab hath mein ho aankh mein sitara ho  
koi wajud mohabbat ka istiara ho  
main gahre pani ki is rau ke sath bahti rahun  
jazira ho ki muqabil koi kinara ho  
kabhi-kabhaar use dekh len kahin mil len  
ye kab kaha tha ki wo khush-badan hamara ho  
qusur ho to hamare hisab mein likh jae  
mohabbaton mein jo ehsan ho tumhaara ho  
ye itni raat gae kaun dastaken dega  
kahin hawa ka hi us ne na rup dhaara ho  
ufuq to kya hai dar-e-kahkashan bhi chhu aaen  
musafiron ko agar chand ka ishaara ho  
main apne hisse ke sukh jis ke nam kar dalun  
koi to ho jo mujhe is tarah ka pyara ho  
agar wajud mein aahang hai to wasl bhi hai  
wo chahe nazm ka tukda ki nasr-para ho  
