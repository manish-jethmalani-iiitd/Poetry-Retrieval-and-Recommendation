ki hai koi hasin khata har khata ke saath  
thoda sa pyaar bhi mujhe de do saza ke saath  
gar dubna hi apna muqaddar hai to suno  
dubenge ham zarur magar nakhuda ke saath  
manzil se vo bhi duur tha aur ham bhi duur the  
ham ne bhi dhuul udaa.i bahut rahnuma ke saath  
raqs-e-saba ke jashn men ham tum bhi nachte  
ai kaash tum bhi aa ga.e hote saba ke saath  
ikkisvin sadi ki taraf ham chale to hain  
fitne bhi jaag utthe hain avaz-e-pa ke saath  
aisa laga gharibi ki rekha se huun buland  
puchha kisi ne haal kuchh aisi ada ke saath  
ki hai koi hasin khata har khata ke sath  
thoda sa pyar bhi mujhe de do saza ke sath  
gar dubna hi apna muqaddar hai to suno  
dubenge hum zarur magar nakhuda ke sath  
manzil se wo bhi dur tha aur hum bhi dur the  
hum ne bhi dhul udai bahut rahnuma ke sath  
raqs-e-saba ke jashn mein hum tum bhi nachte  
ai kash tum bhi aa gae hote saba ke sath  
ikkiswin sadi ki taraf hum chale to hain  
fitne bhi jag utthe hain aawaz-e-pa ke sath  
aisa laga gharibi ki rekha se hun buland  
puchha kisi ne haal kuchh aisi ada ke sath  
