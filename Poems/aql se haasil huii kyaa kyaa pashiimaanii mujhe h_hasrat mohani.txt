aql se hasil hui kya kya pashimani mujhe  
ishq jab dene laga talim-e-nadani mujhe  
ranj degi bagh-e-rizvan ki tan-asani mujhe  
yaad aa.ega tira lutf-e-sitam-rani mujhe  
meri janib hai mukhatib khaas kar vo chashm-e-naz  
ab to karni hi padegi dil ki qurbani mujhe  
dekh le ab kahin aa kar jo vo ghaflat-shi.ar  
kis qadar ho jaa.e mar jaane men asani mujhe  
be-naqab aane ko hain maqtal men vo be-shak magar  
dekhne kaahe ko degi meri hairani mujhe  
sainkadon azadiyan is qaid par 'hasrat' nisar  
jis ke baa.is kahte hain sab un ka zindani mujhe  
aql se hasil hui kya kya pashimani mujhe  
ishq jab dene laga talim-e-nadani mujhe  
ranj degi bagh-e-rizwan ki tan-asani mujhe  
yaad aaega tera lutf-e-sitam-rani mujhe  
meri jaanib hai mukhatib khas kar wo chashm-e-naz  
ab to karni hi padegi dil ki qurbani mujhe  
dekh le ab kahin aa kar jo wo ghaflat-shiar  
kis qadar ho jae mar jaane mein aasani mujhe  
be-naqab aane ko hain maqtal mein wo be-shak magar  
dekhne kahe ko degi meri hairani mujhe  
sainkadon aazadiyan is qaid par 'hasrat' nisar  
jis ke bais kahte hain sab un ka zindani mujhe  
