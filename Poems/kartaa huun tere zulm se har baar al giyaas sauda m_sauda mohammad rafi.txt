karta huun tere zulm se har baar al-ghiyas  
yak baar tere dil men nahin kaar al-ghiyas  
teri nigah ko dekh ke gardish men asman  
karta phire hai sho.abada davvar al-ghiyas  
maghrur husn ka hai tujhe ye kahan khabar  
ya.ani ki kaun hai pas-e-divar al-ghiyas  
'sauda' main kahta huun ki ye parhez ishq se  
rusva hai kyuun tu kucha o bazar al-ghiyas  
karta hun tere zulm se har bar al-ghiyas  
yak bar tere dil mein nahin kar al-ghiyas  
teri nigah ko dekh ke gardish mein aasman  
karta phire hai shoabada dawwar al-ghiyas  
maghrur husn ka hai tujhe ye kahan khabar  
yani ki kaun hai pas-e-diwar al-ghiyas  
'sauda' main kahta hun ki ye parhez ishq se  
ruswa hai kyun tu kucha o bazar al-ghiyas  
