vufur-e-shauq ki rangin hikayaten mat puchh  
labon ka pyaar nigah ki shikayaten mat puchh  
kisi nigah ki nas nas men tairte nishtar  
vo ibtida-e-mohabbat ki rahaten mat puchh  
vo nim-shab vo javan husn vo vufur-e-niyaz  
nigah o dil ne jo ki hain ibadaten mat puchh  
hujum-e-gham men bhi jiina sikha diya ham ko  
gham-e-jahan ki hain kya kya inayaten mat puchh  
ye sirf ek qayamat hai chain ki karvat  
dabi hain dil men hazaron qayamaten mat puchh  
bas ek harf-e-baghavat zaban se nikla tha  
shahid ho ga.iin kitni rivayaten mat puchh  
ab aaj qissa-e-dara-o-jam ka kya hoga  
hamare paas hain apni hikayaten mat puchh  
nishan-e-hitlari-o-qaisari nahin milta  
jo ibraton ne likhi hain ibaraten mat puchh  
nashat-e-zist faqat ahl-e-gham ki hai miras  
milengi aur abhi kitni daulaten mat puchh  
wufur-e-shauq ki rangin hikayaten mat puchh  
labon ka pyar nigah ki shikayaten mat puchh  
kisi nigah ki nas nas mein tairte nishtar  
wo ibtida-e-mohabbat ki rahaten mat puchh  
wo nim-shab wo jawan husn wo wufur-e-niyaz  
nigah o dil ne jo ki hain ibaadaten mat puchh  
hujum-e-gham mein bhi jina sikha diya hum ko  
gham-e-jahan ki hain kya kya inayaten mat puchh  
ye sirf ek qayamat hai chain ki karwat  
dabi hain dil mein hazaron qayamaten mat puchh  
bas ek harf-e-baghawat zaban se nikla tha  
shahid ho gain kitni riwayaten mat puchh  
ab aaj qissa-e-dara-o-jam ka kya hoga  
hamare pas hain apni hikayaten mat puchh  
nishan-e-hitlari-o-qaisari nahin milta  
jo ibraton ne likhi hain ibaraten mat puchh  
nashat-e-zist faqat ahl-e-gham ki hai miras  
milengi aur abhi kitni daulaten mat puchh  
