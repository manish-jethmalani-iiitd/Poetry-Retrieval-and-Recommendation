ghar ki jab yaad sada de to palat kar aa jaa.en  
kaash ham apni hi khvahish ko mayassar aa jaa.en  
hai karamat mire dil ki tire navak men nahin  
vaar ho ek magar zakhm bahattar aa jaa.en  
guftugu aaj to do tok karega suraj  
zill-e-sub.hani shabistan se bahar aa jaa.en  
shab ko yalghar-e-tafakkur se jo bach niklun main  
sub.h-dam taaza khayalat ke lashkar aa jaa.en  
itni saffak sama.at bhi ghazab hai ki jahan  
baat puuri bhi na ho hathon men patthar aa jaa.en  
ghar ki jab yaad sada de to palat kar aa jaen  
kash hum apni hi khwahish ko mayassar aa jaen  
hai karamat mere dil ki tere nawak mein nahin  
war ho ek magar zakhm bahattar aa jaen  
guftugu aaj to do tok karega suraj  
zill-e-subhani shabistan se bahar aa jaen  
shab ko yalghaar-e-tafakkur se jo bach niklun main  
subh-dam taza khayalat ke lashkar aa jaen  
itni saffak samaat bhi ghazab hai ki jahan  
baat puri bhi na ho hathon mein patthar aa jaen  
