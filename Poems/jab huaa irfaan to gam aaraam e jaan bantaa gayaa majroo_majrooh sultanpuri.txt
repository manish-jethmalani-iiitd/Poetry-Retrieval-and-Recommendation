jab hua irfan to gham aram-e-jan banta gaya  
soz-e-janan dil men soz-e-digaran banta gaya  
rafta rafta munqalib hoti ga.i rasm-e-chaman  
dhire dhire naghma-e-dil bhi fughan banta gaya  
main akela hi chala tha janib-e-manzil magar  
log saath aate ga.e aur karvan banta gaya  
main to jab janun ki bhar de saghar-e-har-khas-o-am  
yuun to jo aaya vahi pir-e-mughan banta gaya  
jis taraf bhi chal pade ham abla-payan-e-shauq  
khaar se gul aur gul se gulsitan banta gaya  
sharh-e-gham to mukhtasar hoti ga.i us ke huzur  
lafz jo munh se na nikla dastan banta gaya  
dahr men 'majruh' koi javedan mazmun kahan  
main jise chhuta gaya vo javedan banta gaya  
jab hua irfan to gham aaram-e-jaan banta gaya  
soz-e-jaanan dil mein soz-e-digaran banta gaya  
rafta rafta munqalib hoti gai rasm-e-chaman  
dhire dhire naghma-e-dil bhi fughan banta gaya  
main akela hi chala tha jaanib-e-manzil magar  
log sath aate gae aur karwan banta gaya  
main to jab jaanun ki bhar de saghar-e-har-khas-o-am  
yun to jo aaya wahi pir-e-mughan banta gaya  
jis taraf bhi chal pade hum aabla-payan-e-shauq  
khar se gul aur gul se gulsitan banta gaya  
sharh-e-gham to mukhtasar hoti gai us ke huzur  
lafz jo munh se na nikla dastan banta gaya  
dahr mein 'majruh' koi jawedan mazmun kahan  
main jise chhuta gaya wo jawedan banta gaya  
