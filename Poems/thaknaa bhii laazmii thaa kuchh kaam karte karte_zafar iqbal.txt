thakna bhi lazmi tha kuchh kaam karte karte  
kuchh aur thak gaya huun aram karte karte  
andar sab aa gaya hai bahar ka bhi andhera  
khud raat ho gaya huun main shaam karte karte  
ye umr thi hi aisi jaisi guzar di hai  
badnam hote hote badnam karte karte  
phansta nahin parinda hai bhi isi faza men  
tang aa gaya huun dil ko yuun daam karte karte  
kuchh be-khabar nahin the jo jante hain mujh ko  
main kuuch kar raha tha bisram karte karte  
sar se guzar gaya hai paani to zor karta  
sab rok rukte rukte sab thaam karte karte  
kis ke tavaf men the aur ye din aa ga.e hain  
kya khaak thi ki jis ko ehram karte karte  
jis mod se chale the pahunche hain phir vahin par  
ik ra.egan safar ko anjam karte karte  
akhir 'zafar' hua huun manzar se khud hi gha.eb  
uslub-e-khas apna main aam karte karte  
thakna bhi lazmi tha kuchh kaam karte karte  
kuchh aur thak gaya hun aaram karte karte  
andar sab aa gaya hai bahar ka bhi andhera  
khud raat ho gaya hun main sham karte karte  
ye umr thi hi aisi jaisi guzar di hai  
badnam hote hote badnam karte karte  
phansta nahin parinda hai bhi isi faza mein  
tang aa gaya hun dil ko yun dam karte karte  
kuchh be-khabar nahin the jo jaante hain mujh ko  
main kuch kar raha tha bisram karte karte  
sar se guzar gaya hai pani to zor karta  
sab rok rukte rukte sab tham karte karte  
kis ke tawaf mein the aur ye din aa gae hain  
kya khak thi ki jis ko ehram karte karte  
jis mod se chale the pahunche hain phir wahin par  
ek raegan safar ko anjam karte karte  
aakhir 'zafar' hua hun manzar se khud hi ghaeb  
uslub-e-khas apna main aam karte karte  
