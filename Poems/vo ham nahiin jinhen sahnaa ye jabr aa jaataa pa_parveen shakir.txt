vo ham nahin jinhen sahna ye jabr aa jaata  
tiri juda.i men kis tarah sabr aa jaata  
fasilen tod na dete jo ab ke ahl-e-qafas  
tu aur tarah ka elan-e-jabr aa jaata  
vo fasla tha dua aur mustajabi men  
ki dhuup mangne jaate to abr aa jaata  
vo mujh ko chhod ke jis aadmi ke paas gaya  
barabari ka bhi hota to sabr aa jaata  
vazir o shaah bhi khas-khanon se nikal aate  
agar guman men angar-e-qabr aa jaata  
wo hum nahin jinhen sahna ye jabr aa jata  
teri judai mein kis tarah sabr aa jata  
fasilen tod na dete jo ab ke ahl-e-qafas  
tu aur tarah ka elan-e-jabr aa jata  
wo fasla tha dua aur mustajabi mein  
ki dhup mangne jate to abr aa jata  
wo mujh ko chhod ke jis aadmi ke pas gaya  
barabari ka bhi hota to sabr aa jata  
wazir o shah bhi khas-khanon se nikal aate  
agar guman mein angar-e-qabr aa jata  
