aisa nahin ki un se mohabbat nahin rahi  
jazbat men vo pahli si shiddat nahin rahi  
zof-e-quva ne amad-e-piri ki di naved  
vo dil nahin raha vo tabi.at nahin rahi  
sar men vo intizar ka sauda nahin raha  
dil par vo dhadkanon ki hukumat nahin rahi  
kamzori-e-nigah ne sanjida kar diya  
jalvon se chhed-chhad ki aadat nahin rahi  
hathon se intiqam liya irti.ash ne  
daman-e-yar se koi nisbat nahin rahi  
paiham tavaf-e-kucha-e-janan ke din ga.e  
pairon men chalne phirne ki taqat nahin rahi  
chehre ko jhurriyon ne bhayanak bana diya  
a.ina dekhne ki bhi himmat nahin rahi  
allah jaane maut kahan mar ga.i 'khumar'  
ab mujh ko zindagi ki zarurat nahin rahi  
aisa nahin ki un se mohabbat nahin rahi  
jazbaat mein wo pahli si shiddat nahin rahi  
zof-e-quwa ne aamad-e-piri ki di nawed  
wo dil nahin raha wo tabiat nahin rahi  
sar mein wo intizar ka sauda nahin raha  
dil par wo dhadkanon ki hukumat nahin rahi  
kamzori-e-nigah ne sanjida kar diya  
jalwon se chhed-chhad ki aadat nahin rahi  
hathon se intiqam liya irtiash ne  
daman-e-yar se koi nisbat nahin rahi  
paiham tawaf-e-kucha-e-jaanan ke din gae  
pairon mein chalne phirne ki taqat nahin rahi  
chehre ko jhurriyon ne bhayanak bana diya  
aaina dekhne ki bhi himmat nahin rahi  
allah jaane maut kahan mar gai 'khumar'  
ab mujh ko zindagi ki zarurat nahin rahi  
