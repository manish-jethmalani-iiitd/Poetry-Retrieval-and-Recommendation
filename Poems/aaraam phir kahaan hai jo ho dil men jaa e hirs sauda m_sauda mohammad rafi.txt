aram phir kahan hai jo ho dil men ja-e-hirs  
asuda zer-e-khak nahin ashna-e-hirs  
mumkin nahin hai ye ki bhare kasa-e-tama.a  
din men karod ghar jo phira de gada-e-hirs  
insan na hon zalil zamane ke haath se  
zillat kisi ko koi na deve siva-e-hirs  
kar munh ko tuk ba-su-e-qana.at ye harf maan  
rahti hai laakh tarah ki aafat qifa-e-hirs  
nadan talash-e-turra-e-zar se to baaz aa  
juun sham.a ye na ho ki tira sar kata.e hirs  
apne siva kisi ko na paaya harif haif  
ki qat.a rozgar ne ham par qaba-e-hirs  
'sauda' basar ho khubi se auqat har tarah  
par darmiyan na hove ba-shart-e-ki pa-e-hirs  
aaram phir kahan hai jo ho dil mein ja-e-hirs  
aasuda zer-e-khak nahin aashna-e-hirs  
mumkin nahin hai ye ki bhare kasa-e-tama  
din mein karod ghar jo phira de gada-e-hirs  
insan na hon zalil zamane ke hath se  
zillat kisi ko koi na dewe siwa-e-hirs  
kar munh ko tuk ba-su-e-qanaat ye harf man  
rahti hai lakh tarah ki aafat qifa-e-hirs  
nadan talash-e-turra-e-zar se to baz aa  
jun shama ye na ho ki tera sar katae hirs  
apne siwa kisi ko na paya harif haif  
ki qata rozgar ne hum par qaba-e-hirs  
'sauda' basar ho khubi se auqat har tarah  
par darmiyan na howe ba-shart-e-ki pa-e-hirs  
