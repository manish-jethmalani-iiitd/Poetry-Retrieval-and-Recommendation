kisi ko jab nigahon ke muqabil dekh leta huun  
to pahle sar jhuka ke halat-e-dil dekh leta huun  
ma.al-e-justuju-e-zauq-e-kamil dekh leta huun  
uthate hi qadam asar-e-manzil dekh leta huun  
main tujh se aur lutf-e-khas ka talib ma.az-allah  
sitam-gar is bahane se tira dil dekh leta huun  
jo maujen khaas kar chashm-o-charagh-e-dam-e-tufan hain  
main un maujon ko ham-aghosh-e-sahil dekh leta huun  
'shakil' ehsas hai mujh ko har ik mauzun tabi.at ka  
ghazal padhne se pahle rang-e-mahfil dekh leta huun  
kisi ko jab nigahon ke muqabil dekh leta hun  
to pahle sar jhuka ke haalat-e-dil dekh leta hun  
maal-e-justuju-e-zauq-e-kaamil dekh leta hun  
uthate hi qadam aasar-e-manzil dekh leta hun  
main tujh se aur lutf-e-khas ka talib maaz-allah  
sitam-gar is bahane se tera dil dekh leta hun  
jo maujen khas kar chashm-o-charagh-e-dam-e-tufan hain  
main un maujon ko ham-aghosh-e-sahil dekh leta hun  
'shakil' ehsas hai mujh ko har ek mauzun tabiat ka  
ghazal padhne se pahle rang-e-mahfil dekh leta hun  
