bimar ko maraz ki dava deni chahiye  
main piina chahta huun pila deni chahiye  
allah barkaton se navazega ishq men  
hai jitni punji paas laga deni chahiye  
dil bhi kisi faqir ke hujre se kam nahin  
duniya yahin pe la ke chhupa deni chahiye  
main khud bhi karna chahta huun apna samna  
tujh ko bhi ab naqab utha deni chahiye  
main phuul huun to phuul ko gul-dan ho nasib  
main aag huun to aag bujha deni chahiye  
main taaj huun to taaj ko sar par saja.en log  
main khaak huun to khaak uda deni chahiye  
main jabr huun to jabr ki ta.id band ho  
main sabr huun to mujh ko dua deni chahiye  
main khvab huun to khvab se chaunkaiye mujhe  
main niind huun to niind uda deni chahiye  
sach baat kaun hai jo sar-e-am kah sake  
main kah raha huun mujh ko saza deni chahiye  
bimar ko maraz ki dawa deni chahiye  
main pina chahta hun pila deni chahiye  
allah barkaton se nawazega ishq mein  
hai jitni punji pas laga deni chahiye  
dil bhi kisi faqir ke hujre se kam nahin  
duniya yahin pe la ke chhupa deni chahiye  
main khud bhi karna chahta hun apna samna  
tujh ko bhi ab naqab utha deni chahiye  
main phul hun to phul ko gul-dan ho nasib  
main aag hun to aag bujha deni chahiye  
main taj hun to taj ko sar par sajaen log  
main khak hun to khak uda deni chahiye  
main jabr hun to jabr ki taid band ho  
main sabr hun to mujh ko dua deni chahiye  
main khwab hun to khwab se chaunkaiye mujhe  
main nind hun to nind uda deni chahiye  
sach baat kaun hai jo sar-e-am kah sake  
main kah raha hun mujh ko saza deni chahiye  
