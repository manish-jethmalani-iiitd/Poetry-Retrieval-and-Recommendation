aflak se aata hai nalon ka javab akhir  
karte hain khitab akhir uthte hain hijab akhir  
ahval-e-mohabbat men kuchh farq nahin aisa  
soz o tab-o-tab avval soz o tab-o-tab akhir  
main tujh ko batata huun taqdir-e-umam kya hai  
shamshir-o-sinan avval ta.us-o-raubab akhir  
mai-khana-e-europe ke dastur nirale hain  
laate hain surur avval dete hain sharab akhir  
kya dabdaba-e-nadir kya shaukat-e-taimuri  
ho jaate hain sab daftar gharq-e-mai-e-nab akhir  
khalvat ki ghadi guzri jalvat ki ghadi aa.i  
chhutne ko hai bijli se aghosh-e-sahab akhir  
tha zabt bahut mushkil is sail-e-ma.ani ka  
kah daale qalandar ne asrar-e-kitab akhir  
aflak se aata hai nalon ka jawab aakhir  
karte hain khitab aakhir uthte hain hijab aakhir  
ahwal-e-mohabbat mein kuchh farq nahin aisa  
soz o tab-o-tab awwal soz o tab-o-tab aakhir  
main tujh ko batata hun taqdir-e-umam kya hai  
shamshir-o-sinan awwal taus-o-raubab aakhir  
mai-khana-e-europe ke dastur nirale hain  
late hain surur awwal dete hain sharab aakhir  
kya dabdaba-e-nadir kya shaukat-e-taimuri  
ho jate hain sab daftar gharq-e-mai-e-nab aakhir  
khalwat ki ghadi guzri jalwat ki ghadi aai  
chhutne ko hai bijli se aaghosh-e-sahab aakhir  
tha zabt bahut mushkil is sail-e-maani ka  
kah dale qalandar ne asrar-e-kitab aakhir  
