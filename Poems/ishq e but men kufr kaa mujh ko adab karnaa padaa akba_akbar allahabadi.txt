ishq-e-but men kufr ka mujh ko adab karna pada  
jo barhaman ne kaha akhir vo sab karna pada  
sabr karna furqat-e-mahbub men samjhe the sahl  
khul gaya apni samajh ka haal jab karna pada  
tajrabe ne hubb-e-duniya se sikhaya ehtiraz  
pahle kahte the faqat munh se aur ab karna pada  
shaikh ki majlis men bhi muflis ki kuchh pursish nahin  
diin ki khatir se duniya ko talab karna pada  
kya kahun be-khud hua main kis nigah-e-mast se  
aql ko bhi meri hasti ka adab karna pada  
iqtiza fitrat ka rukta hai kahin ai ham-nashin  
shaikh-sahib ko bhi akhir kar-e-shab karna pada  
alam-e-hasti ko tha madd-e-nazar katman-e-raz  
ek shai ko dusri shai ka sabab karna pada  
sher ghairon ke use mutlaq nahin aa.e pasand  
hazrat-e-'akbar' ko bil-akhir talab karna pada  
ishq-e-but mein kufr ka mujh ko adab karna pada  
jo barhaman ne kaha aakhir wo sab karna pada  
sabr karna furqat-e-mahbub mein samjhe the sahl  
khul gaya apni samajh ka haal jab karna pada  
tajrabe ne hubb-e-duniya se sikhaya ehtiraaz  
pahle kahte the faqat munh se aur ab karna pada  
shaikh ki majlis mein bhi muflis ki kuchh pursish nahin  
din ki khatir se duniya ko talab karna pada  
kya kahun be-khud hua main kis nigah-e-mast se  
aql ko bhi meri hasti ka adab karna pada  
iqtiza fitrat ka rukta hai kahin ai ham-nashin  
shaikh-sahib ko bhi aakhir kar-e-shab karna pada  
aalam-e-hasti ko tha madd-e-nazar katman-e-raaz  
ek shai ko dusri shai ka sabab karna pada  
sher ghairon ke use mutlaq nahin aae pasand  
hazrat-e-'akbar' ko bil-akhir talab karna pada  
