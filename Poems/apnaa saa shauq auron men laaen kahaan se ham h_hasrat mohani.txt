apna sa shauq auron men laa.en kahan se ham  
ghabra ga.e hain be-dili-e-hamrahan se ham  
kuchh aisi duur bhi to nahin manzil-e-murad  
lekin ye jab ki chhut chalen karvan se ham  
ai yad-e-yar dekh ki ba-vasf-e-ranj-e-hijr  
masrur hain tiri khalish-e-na-tavan se ham  
malum sab hai puchhte ho phir bhi mudda.a  
ab tum se dil ki baat kahen kya zaban se ham  
ai zohd-e-khushk teri hidayat ke vaste  
saughat-e-ishq laa.e hain ku-e-butan se ham  
betabiyon se chhup na saka hal-e-arzu  
akhir bache na us nigah-e-bad-guman se ham  
pirana-sar bhi shauq ki himmat buland hai  
khvahan-e-kam-e-jan hain jo us naujavan se ham  
mayus bhi to karte nahin tum za-rah-e-naz  
tang aa ga.e hain kashmakash-e-imtihan se ham  
khalvat banegi tere gham-e-jan-navaz ki  
lenge ye kaam apne dil-e-shadman se ham  
hai intiha-e-yas bhi ik ibtida-e-shauq  
phir aa ga.e vahin pe chale the jahan se ham  
'hasrat' phir aur ja ke karen kis ki bandagi  
achchha jo sar utha.en bhi is astan se ham  
apna sa shauq auron mein laen kahan se hum  
ghabra gae hain be-dili-e-hamrahan se hum  
kuchh aisi dur bhi to nahin manzil-e-murad  
lekin ye jab ki chhut chalen karwan se hum  
ai yaad-e-yar dekh ki ba-wasf-e-ranj-e-hijr  
masrur hain teri khalish-e-na-tawan se hum  
malum sab hai puchhte ho phir bhi muddaa  
ab tum se dil ki baat kahen kya zaban se hum  
ai zohd-e-khushk teri hidayat ke waste  
saughat-e-ishq lae hain ku-e-butan se hum  
betabiyon se chhup na saka haal-e-arzu  
aakhir bache na us nigah-e-bad-guman se hum  
pirana-sar bhi shauq ki himmat buland hai  
khwahan-e-kaam-e-jaan hain jo us naujawan se hum  
mayus bhi to karte nahin tum za-rah-e-naz  
tang aa gae hain kashmakash-e-imtihan se hum  
khalwat banegi tere gham-e-jaan-nawaz ki  
lenge ye kaam apne dil-e-shadman se hum  
hai intiha-e-yas bhi ek ibtida-e-shauq  
phir aa gae wahin pe chale the jahan se hum  
'hasrat' phir aur ja ke karen kis ki bandagi  
achchha jo sar uthaen bhi is aastan se hum  
