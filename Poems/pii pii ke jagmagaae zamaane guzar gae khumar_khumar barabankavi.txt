pi pi ke jagmaga.e zamane guzar ga.e  
raton ko din bana.e zamane guzar ga.e  
jan-e-bahar phuul nahin aadmi huun main  
aa ja ki muskura.e zamane guzar ga.e  
kya la.iq-e-sitam bhi nahin ab main dosto  
patthar bhi ghar men aa.e zamane guzar ga.e  
o jaane vaale aa ki tire intizar men  
raste ko ghar bana.e zamane guzar ga.e  
gham hai na ab khushi hai na ummid hai na yaas  
sab se najat paa.e zamane guzar ga.e  
marne se vo daren jo ba-qaid-e-hayat hain  
mujh ko to maut aa.e zamane guzar ga.e  
kya kya tavaqquat thiin aahon se ai 'khumar'  
ye tiir bhi chala.e zamane guzar ga.e  
pi pi ke jagmagae zamane guzar gae  
raaton ko din banae zamane guzar gae  
jaan-e-bahaar phul nahin aadmi hun main  
aa ja ki muskurae zamane guzar gae  
kya laiq-e-sitam bhi nahin ab main dosto  
patthar bhi ghar mein aae zamane guzar gae  
o jaane wale aa ki tere intizar mein  
raste ko ghar banae zamane guzar gae  
gham hai na ab khushi hai na ummid hai na yas  
sab se najat pae zamane guzar gae  
marne se wo daren jo ba-qaid-e-hayat hain  
mujh ko to maut aae zamane guzar gae  
kya kya tawaqquat thin aahon se ai 'khumar'  
ye tir bhi chalae zamane guzar gae  
