kuchh mauj-e-hava pechan ai 'mir' nazar aa.i  
shayad ki bahar aa.i zanjir nazar aa.i  
dilli ke na the kuche auraq-e-musavvar the  
jo shakl nazar aa.i tasvir nazar aa.i  
maghrur bahut the ham aansu ki sarayat par  
so sub.h ke hone ko tasir nazar aa.i  
gul-bar kare haiga asbab-e-safar shayad  
ghunche ki tarah bulbul dil-gir nazar aa.i  
us ki to dil-azari be-hech hi thi yaaro  
kuchh tum ko hamari bhi taqsir nazar aa.i  
kuchh mauj-e-hawa pechan ai 'mir' nazar aai  
shayad ki bahaar aai zanjir nazar aai  
dilli ke na the kuche auraq-e-musawwar the  
jo shakl nazar aai taswir nazar aai  
maghrur bahut the hum aansu ki sarayat par  
so subh ke hone ko tasir nazar aai  
gul-bar kare haiga asbab-e-safar shayad  
ghunche ki tarah bulbul dil-gir nazar aai  
us ki to dil-azari be-hech hi thi yaro  
kuchh tum ko hamari bhi taqsir nazar aai  
