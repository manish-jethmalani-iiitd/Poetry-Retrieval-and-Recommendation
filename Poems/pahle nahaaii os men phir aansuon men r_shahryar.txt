pahle naha.i os men phir ansuon men raat  
yuun buund buund utri hamare gharon men raat  
kuchh bhi dikha.i deta nahin duur duur tak  
chubhti hai suiyon ki tarah jab ragon men raat  
vo khurduri chatanen vo dariya vo abshar  
sab kuchh samet le ga.i apne paron men raat  
ankhon ko sab ki niind bhi di khvab bhi diye  
ham ko shumar karti rahi dushmanon men raat  
be-samt manzilon ne bulaya hai phir hamen  
sannate phir bichhane lagi raston men raat  
pahle nahai os mein phir aansuon mein raat  
yun bund bund utri hamare gharon mein raat  
kuchh bhi dikhai deta nahin dur dur tak  
chubhti hai suiyon ki tarah jab ragon mein raat  
wo khurduri chatanen wo dariya wo aabshaar  
sab kuchh samet le gai apne paron mein raat  
aankhon ko sab ki nind bhi di khwab bhi diye  
hum ko shumar karti rahi dushmanon mein raat  
be-samt manzilon ne bulaya hai phir hamein  
sannate phir bichhane lagi raston mein raat  
