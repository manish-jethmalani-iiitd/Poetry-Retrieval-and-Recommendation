zabt kar ke hansi ko bhuul gaya  
main to us zakhm hi ko bhuul gaya  
zat-dar-zat ham-safar rah kar  
ajnabi ajnabi ko bhuul gaya  
sub.h tak vaj.h-e-jan-kani thi jo baat  
main use shaam hi ko bhuul gaya  
ahd-e-vabastagi guzar ke main  
vaj.h-e-vabastagi ko bhuul gaya  
sab dalilen to mujh ko yaad rahin  
bahs kya thi usi ko bhuul gaya  
kyuun na ho naaz is zehanat par  
ek main har kisi ko bhuul gaya  
sab se pur-amn vaqi.a ye hai  
aadmi aadmi ko bhuul gaya  
qahqaha marte hi divana  
har gham-e-zindagi ko bhuul gaya  
khvab-ha-khvab jis ko chaha tha  
rang-ha-rang usi ko bhuul gaya  
kya qayamat hui agar ik shakhs  
apni khush-qismati ko bhuul gaya  
soch kar us ki khalvat-anjumani  
vaan main apni kami ko bhuul gaya  
sab bure mujh ko yaad rahte hain  
jo bhala tha usi ko bhuul gaya  
un se va.ada to kar liya lekin  
apni kam-fursati ko bhuul gaya  
bastiyo ab to rasta de do  
ab to main us gali ko bhuul gaya  
us ne goya mujhi ko yaad rakha  
main bhi goya usi ko bhuul gaya  
ya.ani tum vo ho vaqa.i? had hai  
main to sach-much sabhi ko bhuul gaya  
akhiri but khuda na kyuun thahre  
but-shikan but-gari ko bhuul gaya  
ab to har baat yaad rahti hai  
ghaliban main kisi ko bhuul gaya  
us ki khushiyon se jalne vaala 'jaun'  
apni iza-dahi ko bhuul gaya  
zabt kar ke hansi ko bhul gaya  
main to us zakhm hi ko bhul gaya  
zat-dar-zat ham-safar rah kar  
ajnabi ajnabi ko bhul gaya  
subh tak wajh-e-jaan-kani thi jo baat  
main use sham hi ko bhul gaya  
ahd-e-wabastagi guzar ke main  
wajh-e-wabastagi ko bhul gaya  
sab dalilen to mujh ko yaad rahin  
bahs kya thi usi ko bhul gaya  
kyun na ho naz is zehanat par  
ek main har kisi ko bhul gaya  
sab se pur-amn waqia ye hai  
aadmi aadmi ko bhul gaya  
qahqaha marte hi diwana  
har gham-e-zindagi ko bhul gaya  
khwab-ha-khwab jis ko chaha tha  
rang-ha-rang usi ko bhul gaya  
kya qayamat hui agar ek shakhs  
apni khush-qismati ko bhul gaya  
soch kar us ki khalwat-anjumani  
wan main apni kami ko bhul gaya  
sab bure mujh ko yaad rahte hain  
jo bhala tha usi ko bhul gaya  
un se wada to kar liya lekin  
apni kam-fursati ko bhul gaya  
bastiyo ab to rasta de do  
ab to main us gali ko bhul gaya  
us ne goya mujhi ko yaad rakha  
main bhi goya usi ko bhul gaya  
yani tum wo ho waqai? had hai  
main to sach-much sabhi ko bhul gaya  
aakhiri but khuda na kyun thahre  
but-shikan but-gari ko bhul gaya  
ab to har baat yaad rahti hai  
ghaaliban main kisi ko bhul gaya  
us ki khushiyon se jalne wala 'jaun'  
apni iza-dahi ko bhul gaya  
