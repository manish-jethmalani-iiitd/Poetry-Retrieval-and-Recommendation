pi li to kuchh pata na chala vo surur tha  
vo us ka saaya tha ki vahi rashk-e-hur tha  
kal main ne us ko dekha to dekha nahin gaya  
mujh se bichhad ke vo bhi bahut gham se chuur tha  
roya tha kaun kaun mujhe kuchh khabar nahin  
main us ghadi vatan se ka.i miil duur tha  
sham-e-firaq aa.i to dil dubne laga  
ham ko bhi apne aap pe kitna ghurur tha  
chehra tha ya sada thi kisi bhuli yaad ki  
ankhen thiin us ki yaaro ki dariya-e-nur tha  
nikla jo chand aa.i mahak tez si 'munir'  
mere siva bhi baagh men koi zarur tha  
pi li to kuchh pata na chala wo surur tha  
wo us ka saya tha ki wahi rashk-e-hur tha  
kal main ne us ko dekha to dekha nahin gaya  
mujh se bichhad ke wo bhi bahut gham se chur tha  
roya tha kaun kaun mujhe kuchh khabar nahin  
main us ghadi watan se kai mil dur tha  
sham-e-firaq aai to dil dubne laga  
hum ko bhi apne aap pe kitna ghurur tha  
chehra tha ya sada thi kisi bhuli yaad ki  
aankhen thin us ki yaro ki dariya-e-nur tha  
nikla jo chand aai mahak tez si 'munir'  
mere siwa bhi bagh mein koi zarur tha  
