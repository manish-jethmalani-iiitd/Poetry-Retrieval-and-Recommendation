uthi nigah to apne hi ru-ba-ru ham the  
zamin a.ina-khana thi char-su ham the  
dinon ke ba.ad achanak tumhara dhyan aaya  
khuda ka shukr ki us vaqt ba-vazu ham the  
vo a.ina to nahin tha par a.ine sa tha  
vo ham nahin the magar yaar hu-ba-hu ham the  
zamin pe ladte hue asman ke narghe men  
kabhi kabhi koi dushman kabhu kabhu ham the  
hamara zikr bhi ab jurm ho gaya hai vahan  
dinon ki baat hai mahfil ki aabru ham the  
khayal tha ki ye pathrav rok den chal kar  
jo hosh aaya to dekha lahu lahu ham the  
uthi nigah to apne hi ru-ba-ru hum the  
zamin aaina-khana thi chaar-su hum the  
dinon ke baad achanak tumhaara dhyan aaya  
khuda ka shukr ki us waqt ba-wazu hum the  
wo aaina to nahin tha par aaine sa tha  
wo hum nahin the magar yar hu-ba-hu hum the  
zamin pe ladte hue aasman ke narghe mein  
kabhi kabhi koi dushman kabhu kabhu hum the  
hamara zikr bhi ab jurm ho gaya hai wahan  
dinon ki baat hai mahfil ki aabru hum the  
khayal tha ki ye pathraw rok den chal kar  
jo hosh aaya to dekha lahu lahu hum the  
