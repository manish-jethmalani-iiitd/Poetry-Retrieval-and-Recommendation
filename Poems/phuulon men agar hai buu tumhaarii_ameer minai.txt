phulon men agar hai bu tumhari  
kanton men bhi hogi khu tumhari  
us dil pe hazar jaan sadqe  
jis dil men hai aarzu tumhari  
do din men gulu bahar kya ki  
rangat vo rahi na bu tumhari  
chatka jo chaman men ghuncha-e-gul  
bu de ga.i guftugu tumhari  
mushtaq se duur bhagti hai  
itni hai ajal men khu tumhari  
gardish se hai mahr-o-mah ke sabit  
un ko bhi hai justuju tumhari  
ankhon se kaho kami na karna  
ashkon se hai aabru tumhari  
lo sard hua main nim-bismil  
puuri hui aarzu tumhari  
sab kahte hain jis ko lailatul-qadr  
hai kakul-e-mushk-bu tumhari  
tanha na phiro 'amir' shab ko  
hai ghaat men har adu tumhari  
phulon mein agar hai bu tumhaari  
kanton mein bhi hogi khu tumhaari  
us dil pe hazar jaan sadqe  
jis dil mein hai aarzu tumhaari  
do din mein gulu bahaar kya ki  
rangat wo rahi na bu tumhaari  
chatka jo chaman mein ghuncha-e-gul  
bu de gai guftugu tumhaari  
mushtaq se dur bhagti hai  
itni hai ajal mein khu tumhaari  
gardish se hai mahr-o-mah ke sabit  
un ko bhi hai justuju tumhaari  
aankhon se kaho kami na karna  
ashkon se hai aabru tumhaari  
lo sard hua main nim-bismil  
puri hui aarzu tumhaari  
sab kahte hain jis ko lailatul-qadr  
hai kakul-e-mushk-bu tumhaari  
tanha na phiro 'amir' shab ko  
hai ghat mein har adu tumhaari  
