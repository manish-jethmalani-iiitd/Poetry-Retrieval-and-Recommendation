chhalak ke kam na ho aisi koi sharab nahin  
nigah-e-nargis-e-ra.ana tira javab nahin  
zamin jaag rahi hai ki inqalab hai kal  
vo raat hai koi zarra bhi mahv-e-khvab nahin  
hayat-e-dard hui ja rahi hai kya hoga  
ab is nazar ki dua.en bhi mustajab nahin  
zamin us ki falak us ka ka.enat us ki  
kuchh aisa ishq tira khanuman-kharab nahin  
abhi kuchh aur ho insan ka lahu paani  
abhi hayat ke chehre par ab-o-tab nahin  
jahan ke baab men tar damanon ka qaul ye hai  
ye mauj marta dariya koi sarab nahin  
dikha to deti hai behtar hayat ke sapne  
kharab ho ke bhi ye zindagi kharab nahin  
chhalak ke kam na ho aisi koi sharab nahin  
nigah-e-nargis-e-rana tera jawab nahin  
zamin jag rahi hai ki inqalab hai kal  
wo raat hai koi zarra bhi mahw-e-khwab nahin  
hayat-e-dard hui ja rahi hai kya hoga  
ab is nazar ki duaen bhi mustajab nahin  
zamin us ki falak us ka kaenat us ki  
kuchh aisa ishq tera khanuman-kharab nahin  
abhi kuchh aur ho insan ka lahu pani  
abhi hayat ke chehre par aab-o-tab nahin  
jahan ke bab mein tar damanon ka qaul ye hai  
ye mauj marta dariya koi sarab nahin  
dikha to deti hai behtar hayat ke sapne  
kharab ho ke bhi ye zindagi kharab nahin  
