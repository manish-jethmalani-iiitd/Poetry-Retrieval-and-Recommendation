ye tirgi-e-shab hi kuchh sub.h-taraz aati  
khud vada-e-farda ki chhati bhi dhadak jaati  
honton pe hansi paiham aate hue sharmati  
ab raat nahin katti ab niind nahin aati  
jo avval o akhir tha vo avval o akhir hai  
main nala-ba-jan uthta vo naghma-ba-saz aati  
soz-e-shab-e-hijran phir soz-e-shab-e-hijran hai  
shabnam ba-mizha uthti ya zulf-e-daraz aati  
ya-rab vo javani bhi kya mahshar-e-arman thi  
angda.i bhi jab leti ek aankh jhapak jaati  
aghaz-e-siyah-masti anjam-e-siyah-masti  
a.ine men surat bhi aane ki qasam khati  
siine men 'majaz' ab tak vo jazba-e-kafir tha  
taslis ki joinda vahdat ki qasam khati  
ye tirgi-e-shab hi kuchh subh-taraaz aati  
khud wada-e-farda ki chhati bhi dhadak jati  
honton pe hansi paiham aate hue sharmati  
ab raat nahin katti ab nind nahin aati  
jo awwal o aakhir tha wo awwal o aakhir hai  
main nala-ba-jaan uthta wo naghma-ba-saz aati  
soz-e-shab-e-hijran phir soz-e-shab-e-hijran hai  
shabnam ba-mizha uthti ya zulf-e-daraaz aati  
ya-rab wo jawani bhi kya mahshar-e-arman thi  
angdai bhi jab leti ek aankh jhapak jati  
aaghaz-e-siyah-masti anjam-e-siyah-masti  
aaine mein surat bhi aane ki qasam khati  
sine mein 'majaz' ab tak wo jazba-e-kafir tha  
taslis ki joinda wahdat ki qasam khati  
