saza ka haal suna.en jaza ki baat karen  
khuda mila ho jinhen vo khuda ki baat karen  
unhen pata bhi chale aur vo khafa bhi na hon  
is ehtiyat se kya mudda.a ki baat karen  
hamare ahd ki tahzib men qaba hi nahin  
agar qaba ho to band-e-qaba ki baat karen  
har ek daur ka maz.hab naya khuda laaya  
karen to ham bhi magar kis khuda ki baat karen  
vafa-shi.ar ka.i hain koi hasin bhi to ho  
chalo phir aaj usi bevafa ki baat karen  
saza ka haal sunaen jaza ki baat karen  
khuda mila ho jinhen wo khuda ki baat karen  
unhen pata bhi chale aur wo khafa bhi na hon  
is ehtiyat se kya muddaa ki baat karen  
hamare ahd ki tahzib mein qaba hi nahin  
agar qaba ho to band-e-qaba ki baat karen  
har ek daur ka mazhab naya khuda laya  
karen to hum bhi magar kis khuda ki baat karen  
wafa-shiar kai hain koi hasin bhi to ho  
chalo phir aaj usi bewafa ki baat karen  
