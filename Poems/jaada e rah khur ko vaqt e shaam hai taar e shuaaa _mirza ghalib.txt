jada-e-rah khur ko vaqt-e-sham hai tar-e-shua.a  
charkh va karta hai mah-e-nau se aghosh-e-vida.a  
sham.a se hai bazm-e-angusht-e-tahayyur dar dahan  
sho.ala-e-avaz-e-khuban par ba-hangam-e-sima.a  
juun par-e-ta.us jauhar takhta mashq-e-rang hai  
bas-ki hai vo qibla-e-a.ina mahv-e-ikhtira.a  
ranjish-e-hairat-sarishtan sina-safi peshkash  
jauhar-e-a.ina hai yaan gard-e-maidan-e-naza.a  
chaar su-e-dahr men bazar-e-ghaflat garm hai  
aql ke nuqsan se uthta hai khayal-e-intifa.a  
ashna 'ghalib' nahin hain dard-e-dil ke ashna  
varna kis ko mere afsane ki tab-e-istima.a  
jada-e-rah khur ko waqt-e-sham hai tar-e-shuaa  
charkh wa karta hai mah-e-nau se aaghosh-e-widaa  
shama se hai bazm-e-angusht-e-tahayyur dar dahan  
shoala-e-awaz-e-khuban par ba-hangam-e-simaa  
jun par-e-taus jauhar takhta mashq-e-rang hai  
bas-ki hai wo qibla-e-aina mahw-e-ikhtiraa  
ranjish-e-hairat-sarishtan sina-safi peshkash  
jauhar-e-aina hai yan gard-e-maidan-e-nazaa  
chaar su-e-dahr mein bazar-e-ghaflat garm hai  
aql ke nuqsan se uthta hai khayal-e-intifaa  
aashna 'ghaalib' nahin hain dard-e-dil ke aashna  
warna kis ko mere afsane ki tab-e-istimaa  
