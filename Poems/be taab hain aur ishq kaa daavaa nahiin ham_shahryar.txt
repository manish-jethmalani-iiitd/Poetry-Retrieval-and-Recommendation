be-tab hain aur ishq ka da.ava nahin ham ko  
avara hain aur dasht ka sauda nahin ham ko  
ghairon ki mohabbat pe yaqin aane laga hai  
yaron se agarche koi shikva nahin ham ko  
nairangi-e-dil hai ki taghaful ka karishma  
kya baat hai jo teri tamanna nahin ham ko  
ya tere alava bhi kisi shai ki talab hai  
ya apni mohabbat pe bharosa nahin ham ko  
ya tum bhi mudava-e-alam kar nahin sakte  
ya charagaro fikr-e-mudava nahin ham ko  
yuun barhami-e-kakul-e-imroz se khush hain  
jaise ki khayal-e-rukh-e-farda nahin ham ko  
be-tab hain aur ishq ka dawa nahin hum ko  
aawara hain aur dasht ka sauda nahin hum ko  
ghairon ki mohabbat pe yaqin aane laga hai  
yaron se agarche koi shikwa nahin hum ko  
nairangi-e-dil hai ki taghaful ka karishma  
kya baat hai jo teri tamanna nahin hum ko  
ya tere alawa bhi kisi shai ki talab hai  
ya apni mohabbat pe bharosa nahin hum ko  
ya tum bhi mudawa-e-alam kar nahin sakte  
ya chaaragaro fikr-e-mudawa nahin hum ko  
yun barhami-e-kakul-e-imroz se khush hain  
jaise ki khayal-e-rukh-e-farda nahin hum ko  
