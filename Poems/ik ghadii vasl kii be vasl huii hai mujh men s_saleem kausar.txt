ik ghadi vasl ki be-vasl hui hai mujh men  
kis ke aane ki khabar qatl hui hai mujh men  
saans lene se bhi bharta nahin siine ka khala  
jaane kya shai hai jo be-dakhl hui hai mujh men  
jal uthe hain sar-e-mizhgan tiri khushbu ke charagh  
ab ke khvabon ki ajab fasl hui hai mujh men  
mujh se bahar to faqat shor hai tanha.i ka  
varna ye jang to dar-asl hui hai mujh men  
tu ne dekha nahin ik shakhs ke jaane se 'salim'  
is bhare shahr ki jo shakl hui hai mujh men  
ek ghadi wasl ki be-wasl hui hai mujh mein  
kis ke aane ki khabar qatl hui hai mujh mein  
sans lene se bhi bharta nahin sine ka khala  
jaane kya shai hai jo be-dakhl hui hai mujh mein  
jal uthe hain sar-e-mizhgan teri khushbu ke charagh  
ab ke khwabon ki ajab fasl hui hai mujh mein  
mujh se bahar to faqat shor hai tanhai ka  
warna ye jang to dar-asl hui hai mujh mein  
tu ne dekha nahin ek shakhs ke jaane se 'salim'  
is bhare shahr ki jo shakl hui hai mujh mein  
