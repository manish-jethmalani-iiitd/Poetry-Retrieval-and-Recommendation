jo hua 'jaun' vo hua bhi nahin  
ya.ani jo kuchh bhi tha vo tha bhi nahin  
bas gaya jab vo shahr-e-dil men mire  
phir main is shahr men raha bhi nahin  
ik ajab taur haal hai ki jo hai  
ya.ani main bhi nahin khuda bhi nahin  
lamhon se ab muamla kya ho  
dil pe ab kuchh guzar raha bhi nahin  
janiye main chala gaya huun kahan  
main to khud se kahin gaya bhi nahin  
tu mire dil men aan ke bas ja  
aur tu mere paas aa bhi nahin  
jo hua 'jaun' wo hua bhi nahin  
yani jo kuchh bhi tha wo tha bhi nahin  
bas gaya jab wo shahr-e-dil mein mere  
phir main is shahr mein raha bhi nahin  
ek ajab taur haal hai ki jo hai  
yani main bhi nahin khuda bhi nahin  
lamhon se ab muamla kya ho  
dil pe ab kuchh guzar raha bhi nahin  
jaaniye main chala gaya hun kahan  
main to khud se kahin gaya bhi nahin  
tu mere dil mein aan ke bas ja  
aur tu mere pas aa bhi nahin  
