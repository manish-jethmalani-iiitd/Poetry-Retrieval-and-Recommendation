saans lete hue bhi darta huun  
ye na samjhen ki aah karta huun  
bahr-e-hasti men huun misal-e-habab  
mit hi jaata huun jab ubharta huun  
itni azadi bhi ghanimat hai  
saans leta huun baat karta huun  
shaikh sahab khuda se darte hon  
main to angrezon hi se darta huun  
aap kya puchhte hain mera mizaj  
shukr allah ka hai marta huun  
ye bada aib mujh men hai 'akbar'  
dil men jo aa.e kah guzarta huun  
sans lete hue bhi darta hun  
ye na samjhen ki aah karta hun  
bahr-e-hasti mein hun misal-e-habab  
mit hi jata hun jab ubharta hun  
itni aazadi bhi ghanimat hai  
sans leta hun baat karta hun  
shaikh sahab khuda se darte hon  
main to angrezon hi se darta hun  
aap kya puchhte hain mera mizaj  
shukr allah ka hai marta hun  
ye bada aib mujh mein hai 'akbar'  
dil mein jo aae kah guzarta hun  
