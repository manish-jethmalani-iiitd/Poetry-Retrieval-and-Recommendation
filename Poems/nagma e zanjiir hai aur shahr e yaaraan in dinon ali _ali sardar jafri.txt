naghma-e-zanjir hai aur shahr-e-yaran in dinon  
hai bahut ahl-e-junun shor-e-baharan in dinon  
us vafa-dushman se paiman-e-vafa hai ustuvar  
zer-e-sang-e-sakht hai phir dast-e-yaran in dinon  
mohtasib bhi halqa-e-rindan ka hai ummid-var  
kam na ho jaa.e vaqar-e-mai-gusaran in dinon  
tezi-e-tegh-e-ada ki shohraten hain duur duur  
hai bahut abad ku-e-dil-figaran in dinon  
dosto pairahan-e-jan khun-e-dil se surkh-tar  
badh gaya hai iltifat-e-gul-ezaran in dinon  
ahl-e-dil par barish-e-lutf-e-nigah-e-dil-navaz  
mehrban hai ishq par chashm-e-nigaran in dinon  
hai gada-e-mai-kada ke sar pe taj-e-khusravi  
kuza-gar ki gil hai khak-e-shahr-e-yaran in dinon  
kya ajab ishrat-kadon par bijliyan girne lagin  
hai bahut sarkash nigah-e-sogvaran in dinon  
naghma-e-zanjir hai aur shahr-e-yaran in dinon  
hai bahut ahl-e-junun shor-e-bahaaran in dinon  
us wafa-dushman se paiman-e-wafa hai ustuwar  
zer-e-sang-e-sakht hai phir dast-e-yaran in dinon  
mohtasib bhi halqa-e-rindan ka hai ummid-war  
kam na ho jae waqar-e-mai-gusaran in dinon  
tezi-e-tegh-e-ada ki shohraten hain dur dur  
hai bahut aabaad ku-e-dil-figaran in dinon  
dosto pairahan-e-jaan khun-e-dil se surkh-tar  
badh gaya hai iltifat-e-gul-ezaran in dinon  
ahl-e-dil par barish-e-lutf-e-nigah-e-dil-nawaz  
mehrban hai ishq par chashm-e-nigaran in dinon  
hai gada-e-mai-kada ke sar pe taj-e-khusrawi  
kuza-gar ki gil hai khak-e-shahr-e-yaran in dinon  
kya ajab ishrat-kadon par bijliyan girne lagin  
hai bahut sarkash nigah-e-sogwaran in dinon  
