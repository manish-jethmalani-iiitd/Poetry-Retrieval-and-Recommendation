tu bigadta bhi hai khaas apne hi andaz ke saath  
phuul khilte hain tire sho.ala-e-avaz ke saath  
ek baar aur bhi kyuun arz-e-tamanna na karun  
ki tu inkar bhi karta hai ajab naaz ke saath  
lai jo tuuti to sada aa.i shikast-e-dil ki  
rag-e-jan ka koi rishta hai rag-e-saz ke saath  
tu pukare to chamak uthti hain meri ankhen  
teri surat bhi hai shamil tiri avaz ke saath  
jab tak arzan hai zamane men kabutar ka lahu  
zulm hai rabt rakhun gar kisi shahbaz ke saath  
past itni to na thi meri shikast ai yaaro  
par samete hain magar hasrat parvaz ke saath  
pahre baithe hain qafas par ki hai sayyad ko vahm  
par-shikaston ko bhi ik rabt hai parvaz ke saath  
umr bhar sang-zani karte rahe ahl-e-vatan  
ye alag baat ki dafna.enge e.azaz ke saath  
tu bigadta bhi hai khas apne hi andaz ke sath  
phul khilte hain tere shoala-e-awaz ke sath  
ek bar aur bhi kyun arz-e-tamanna na karun  
ki tu inkar bhi karta hai ajab naz ke sath  
lai jo tuti to sada aai shikast-e-dil ki  
rag-e-jaan ka koi rishta hai rag-e-saz ke sath  
tu pukare to chamak uthti hain meri aankhen  
teri surat bhi hai shamil teri aawaz ke sath  
jab tak arzan hai zamane mein kabutar ka lahu  
zulm hai rabt rakhun gar kisi shahbaz ke sath  
past itni to na thi meri shikast ai yaro  
par samete hain magar hasrat parwaz ke sath  
pahre baithe hain qafas par ki hai sayyaad ko wahm  
par-shikaston ko bhi ek rabt hai parwaz ke sath  
umr bhar sang-zani karte rahe ahl-e-watan  
ye alag baat ki dafnaenge eazaz ke sath  
