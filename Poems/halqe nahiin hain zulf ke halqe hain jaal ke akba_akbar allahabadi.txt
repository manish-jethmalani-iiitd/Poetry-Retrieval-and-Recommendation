halqe nahin hain zulf ke halqe hain jaal ke  
haan ai nigah-e-shauq zara dekh-bhal ke  
pahunche hain ta-kamar jo tire gesu-e-rasa  
ma.ani ye hain kamar bhi barabar hai baal ke  
bos-o-kanar-o-vasl-e-hasinan hai khuub shaghl  
kamtar buzurg honge khilaf is khayal ke  
qamat se tere sane-e-qudrat ne ai hasin  
dikhla diya hai hashr ko sanche men dhaal ke  
shan-e-dimagh ishq ke jalve se ye badhi  
rakhta hai hosh bhi qadam apne sambhal ke  
zinat muqaddama hai musibat ka dahr men  
sab sham.a ko jalate hain sanche men dhaal ke  
hasti ke haq ke samne kya asl-e-in-o-an  
putle ye sab hain aap ke vahm-o-khayal ke  
talvar le ke uthta hai har talib-e-farogh  
daur-e-falak men hain ye ishare hilal ke  
pechida zindagi ke karo tum muqaddame  
dikhla hi degi maut natija nikal ke  
halqe nahin hain zulf ke halqe hain jal ke  
han ai nigah-e-shauq zara dekh-bhaal ke  
pahunche hain ta-kamar jo tere gesu-e-rasa  
mani ye hain kamar bhi barabar hai baal ke  
bos-o-kanar-o-wasl-e-hasinan hai khub shaghl  
kamtar buzurg honge khilaf is khayal ke  
qamat se tere sane-e-qudrat ne ai hasin  
dikhla diya hai hashr ko sanche mein dhaal ke  
shan-e-dimagh ishq ke jalwe se ye badhi  
rakhta hai hosh bhi qadam apne sambhaal ke  
zinat muqaddama hai musibat ka dahr mein  
sab shama ko jalate hain sanche mein dhaal ke  
hasti ke haq ke samne kya asl-e-in-o-an  
putle ye sab hain aap ke wahm-o-khayal ke  
talwar le ke uthta hai har talib-e-farogh  
daur-e-falak mein hain ye ishaare hilal ke  
pechida zindagi ke karo tum muqaddame  
dikhla hi degi maut natija nikal ke  
