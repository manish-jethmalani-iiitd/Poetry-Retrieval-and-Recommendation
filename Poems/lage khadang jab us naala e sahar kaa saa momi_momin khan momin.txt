lage khadang jab us nala-e-sahar ka sa  
falak ka haal na ho kya mire jigar ka sa  
na ja.unga kabhi jannat men main na ja.unga  
agar na hovega naqsha tumhare ghar ka sa  
kare na khana-kharabi tiri nadamat-e-jaur  
ki ab-e-sharm men hai josh chashm-e-tar ka sa  
ye josh yaas to dekho ki apne qatl ke vaqt  
dua-e-vasl na ki vaqt tha asar ka sa  
lage un ankhon se har-vaqt ai dil-e-sad-chak  
tira na rutba hua kyuun shigaf-e-dar ka sa  
zara ho garmi-e-sohbat to khaak kar de charkh  
mira surur hai gul-khanda-e-sharar ka sa  
ye na-tavan huun ki huun aur nazar nahin aata  
mira bhi haal hua teri hi kamar ka sa  
junun ke josh se begana-var hain ahbab  
hamara haal vatan men hua safar ka sa  
khabar nahin ki use kya hua par is dar par  
nishan-e-pa nazar aata hai nama-bar ka sa  
dil aise shokh ko 'momin' ne de diya ki vo hai  
muhib husain ka aur dil rakhe shimar ka sa  
lage khadang jab us nala-e-sahar ka sa  
falak ka haal na ho kya mere jigar ka sa  
na jaunga kabhi jannat mein main na jaunga  
agar na howega naqsha tumhaare ghar ka sa  
kare na khana-kharabi teri nadamat-e-jaur  
ki aab-e-sharm mein hai josh chashm-e-tar ka sa  
ye josh yas to dekho ki apne qatl ke waqt  
dua-e-wasl na ki waqt tha asar ka sa  
lage un aankhon se har-waqt ai dil-e-sad-chaak  
tera na rutba hua kyun shigaf-e-dar ka sa  
zara ho garmi-e-sohbat to khak kar de charkh  
mera surur hai gul-khanda-e-sharar ka sa  
ye na-tawan hun ki hun aur nazar nahin aata  
mera bhi haal hua teri hi kamar ka sa  
junun ke josh se begana-war hain ahbab  
hamara haal watan mein hua safar ka sa  
khabar nahin ki use kya hua par is dar par  
nishan-e-pa nazar aata hai nama-bar ka sa  
dil aise shokh ko 'momin' ne de diya ki wo hai  
muhib husain ka aur dil rakhe shimar ka sa  
