miri ruuh men jo utar saken vo mohabbaten mujhe chahiyen  
jo sarab hon na azaab hon vo rifaqaten mujhe chahiyen  
unhin sa.aton ki talash hai jo calendaron se utar ga.iin  
jo samay ke saath guzar ga.iin vahi fursaten mujhe chahiyen  
kahin mil saken to samet la mare roz o shab ki kahaniyan  
jo ghubar-e-vaqt men chhup ga.iin vo hikayaten mujhe chahiyen  
jo miri shabon ke charagh the jo miri umiid ke baagh the  
vahi log hain miri aarzu vahi suraten mujhe chahiyen  
tiri qurbaten nahin chahiyen mari sha.iri ke mizaj ko  
mujhe faslon se davam de tari furqaten mujhe chahiyen  
mujhe aur kuchh nahin chahiye ye dua.en hain mare sa.eban  
kadi dhuup men kahin mil saken to yahi chhaten mujhe chahiyen  
meri ruh mein jo utar saken wo mohabbaten mujhe chahiyen  
jo sarab hon na azab hon wo rifaqaten mujhe chahiyen  
unhin saaton ki talash hai jo calendaron se utar gain  
jo samay ke sath guzar gain wahi fursaten mujhe chahiyen  
kahin mil saken to samet la mare roz o shab ki kahaniyan  
jo ghubar-e-waqt mein chhup gain wo hikayaten mujhe chahiyen  
jo meri shabon ke charagh the jo meri umid ke bagh the  
wahi log hain meri aarzu wahi suraten mujhe chahiyen  
teri qurbaten nahin chahiyen mari shairi ke mizaj ko  
mujhe faslon se dawam de tari furqaten mujhe chahiyen  
mujhe aur kuchh nahin chahiye ye duaen hain mare saeban  
kadi dhup mein kahin mil saken to yahi chhaten mujhe chahiyen  
