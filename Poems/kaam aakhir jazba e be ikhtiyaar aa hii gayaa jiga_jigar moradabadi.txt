kaam akhir jazba-e-be-ikhtiyar aa hi gaya  
dil kuchh is surat se tadpa un ko pyaar aa hi gaya  
jab nigahen uth ga.iin allah-ri meraj-shauq  
dekhta kya huun vo jan-e-intizar aa hi gaya  
haa.e ye husn-e-tasavvur ka fareb-e-rang-o-bu  
main ye samjha jaise vo jan-e-bahar aa hi gaya  
haan saza de ai khuda-e-ishq ai taufiq-e-gham  
phir zaban-e-be-adab par zikr yaar aa hi gaya  
is tarah khush huun kisi ke vada-e-farda pe main  
dar-haqiqat jaise mujh ko e'tibar aa hi gaya  
haa.e kafir-dil ki ye kafir junun-angeziyan  
tum ko pyaar aa.e na aa.e mujh ko pyaar aa hi gaya  
dard ne karvat hi badli thi ki dil ki aad se  
daf.atan parda utha aur parda-dar aa hi gaya  
dil ne ik naala kiya aaj is tarah divana-var  
baal bikhra.e koi msatana-var aa hi gaya  
jaan hi de di 'jigar' ne aaj pa-e-yar par  
umr bhar ki be-qarari ko qarar aa hi gaya  
kaam aakhir jazba-e-be-ikhtiyar aa hi gaya  
dil kuchh is surat se tadpa un ko pyar aa hi gaya  
jab nigahen uth gain allah-ri meraj-shauq  
dekhta kya hun wo jaan-e-intizar aa hi gaya  
hae ye husn-e-tasawwur ka fareb-e-rang-o-bu  
main ye samjha jaise wo jaan-e-bahaar aa hi gaya  
han saza de ai khuda-e-ishq ai taufiq-e-gham  
phir zaban-e-be-adab par zikr yar aa hi gaya  
is tarah khush hun kisi ke wada-e-farda pe main  
dar-haqiqat jaise mujh ko e'tibar aa hi gaya  
hae kafir-dil ki ye kafir junun-angeziyan  
tum ko pyar aae na aae mujh ko pyar aa hi gaya  
dard ne karwat hi badli thi ki dil ki aad se  
dafatan parda utha aur parda-dar aa hi gaya  
dil ne ek nala kiya aaj is tarah diwana-war  
baal bikhrae koi msatana-war aa hi gaya  
jaan hi de di 'jigar' ne aaj pa-e-yar par  
umr bhar ki be-qarari ko qarar aa hi gaya  
