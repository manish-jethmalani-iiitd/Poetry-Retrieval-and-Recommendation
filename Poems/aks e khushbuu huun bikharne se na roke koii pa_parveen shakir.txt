aks-e-khushbu huun bikharne se na roke koi  
aur bikhar ja.un to mujh ko na samete koi  
kaanp uthti huun main ye soch ke tanha.i men  
mere chehre pe tira naam na padh le koi  
jis tarah khvab mire ho ga.e reza reza  
us tarah se na kabhi tuut ke bikhre koi  
main to us din se hirasan huun ki jab hukm mile  
khushk phulon ko kitabon men na rakkhe koi  
ab to is raah se vo shakhs guzarta bhi nahin  
ab kis ummid pe darvaze se jhanke koi  
koi aahat koi avaz koi chaap nahin  
dil ki galiyan badi sunsan hain aa.e koi  
aks-e-khushbu hun bikharne se na roke koi  
aur bikhar jaun to mujh ko na samete koi  
kanp uthti hun main ye soch ke tanhai mein  
mere chehre pe tera nam na padh le koi  
jis tarah khwab mere ho gae reza reza  
us tarah se na kabhi tut ke bikhre koi  
main to us din se hirasan hun ki jab hukm mile  
khushk phulon ko kitabon mein na rakkhe koi  
ab to is rah se wo shakhs guzarta bhi nahin  
ab kis ummid pe darwaze se jhanke koi  
koi aahat koi aawaz koi chap nahin  
dil ki galiyan badi sunsan hain aae koi  
