muntazir kab se tahayyur hai tiri taqrir ka  
baat kar tujh par guman hone laga tasvir ka  
raat kya so.e ki baaqi umr ki niind ud ga.i  
khvab kya dekha ki dhadka lag gaya tabir ka  
kaise paaya tha tujhe phir kis tarah khoya tujhe  
mujh sa munkir bhi to qaa.el ho gaya taqdir ka  
jis tarah badal ka saaya pyaas bhadkata rahe  
main ne ye aalam bhi dekha hai tiri tasvir ka  
jaane kis aalam men tu bichhda ki hai tere baghair  
aaj tak har naqsh fariyadi miri tahrir ka  
ishq men sar phodna bhi kya ki ye be-mehr log  
ju-e-khun ko naam de dete hain ju-e-shir ka  
jis ko bhi chaha use shiddat se chaha hai 'faraz'  
silsila tuuta nahin hai dard ki zanjir ka  
muntazir kab se tahayyur hai teri taqrir ka  
baat kar tujh par guman hone laga taswir ka  
raat kya soe ki baqi umr ki nind ud gai  
khwab kya dekha ki dhadka lag gaya tabir ka  
kaise paya tha tujhe phir kis tarah khoya tujhe  
mujh sa munkir bhi to qael ho gaya taqdir ka  
jis tarah baadal ka saya pyas bhadkata rahe  
main ne ye aalam bhi dekha hai teri taswir ka  
jaane kis aalam mein tu bichhda ki hai tere baghair  
aaj tak har naqsh fariyaadi meri tahrir ka  
ishq mein sar phodna bhi kya ki ye be-mehr log  
ju-e-khun ko nam de dete hain ju-e-shir ka  
jis ko bhi chaha use shiddat se chaha hai 'faraaz'  
silsila tuta nahin hai dard ki zanjir ka  
