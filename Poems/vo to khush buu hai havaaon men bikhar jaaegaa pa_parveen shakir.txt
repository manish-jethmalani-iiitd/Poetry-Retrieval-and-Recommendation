vo to khush-bu hai havaon men bikhar ja.ega  
mas.ala phuul ka hai phuul kidhar ja.ega  
ham to samjhe the ki ik zakhm hai bhar ja.ega  
kya khabar thi ki rag-e-jan men utar ja.ega  
vo havaon ki tarah khana-ba-jan phirta hai  
ek jhonka hai jo aa.ega guzar ja.ega  
vo jab aa.ega to phir us ki rifaqat ke liye  
mausam-e-gul mire angan men thahar ja.ega  
akhirash vo bhi kahin ret pe baithi hogi  
tera ye pyaar bhi dariya hai utar ja.ega  
mujh ko tahzib ke barzakh ka banaya varis  
jurm ye bhi mire ajdad ke sar ja.ega  
wo to khush-bu hai hawaon mein bikhar jaega  
masala phul ka hai phul kidhar jaega  
hum to samjhe the ki ek zakhm hai bhar jaega  
kya khabar thi ki rag-e-jaan mein utar jaega  
wo hawaon ki tarah khana-ba-jaan phirta hai  
ek jhonka hai jo aaega guzar jaega  
wo jab aaega to phir us ki rifaqat ke liye  
mausam-e-gul mere aangan mein thahar jaega  
aakhirash wo bhi kahin ret pe baithi hogi  
tera ye pyar bhi dariya hai utar jaega  
mujh ko tahzib ke barzakh ka banaya waris  
jurm ye bhi mere ajdad ke sar jaega  
