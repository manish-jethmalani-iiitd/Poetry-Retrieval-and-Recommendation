sahra pe bura vaqt mire yaar pada hai  
divana ka.i roz se bimar pada hai  
sab raunaq-e-sahra thi isi pagle ke dam se  
ujda hua divane ka darbar pada hai  
ankhon se tapakti hai vahi vahshat-e-sahra  
kandhe bhi batate hain bada baar pada hai  
dil men jo lahu-jhil thi vo suukh chuki hai  
ankhon ka do-aba hai so be-kar pada hai  
tum kahte the din ho ga.e dekha nahin us ko  
lo dekh lo ye aaj ka akhbar pada hai  
odhe hue ummid ki ik maili si chadar  
darvaza-e-bakhshish pe gunahgar pada hai  
ai khak-e-vatan tujh se main sharminda bahut huun  
mahnga.i ke mausam men ye tyauhar pada hai  
sahra pe bura waqt mere yar pada hai  
diwana kai roz se bimar pada hai  
sab raunaq-e-sahra thi isi pagle ke dam se  
ujda hua diwane ka darbar pada hai  
aankhon se tapakti hai wahi wahshat-e-sahra  
kandhe bhi batate hain bada bar pada hai  
dil mein jo lahu-jhil thi wo sukh chuki hai  
aankhon ka do-aba hai so be-kar pada hai  
tum kahte the din ho gae dekha nahin us ko  
lo dekh lo ye aaj ka akhbar pada hai  
odhe hue ummid ki ek maili si chadar  
darwaza-e-bakhshish pe gunahgar pada hai  
ai khak-e-watan tujh se main sharminda bahut hun  
mahngai ke mausam mein ye tyauhaar pada hai  
