rabt har bazm se tuute tiri mahfil ke siva  
ranjishen sab ki gavara hain tire dil ke siva  
aise pahlu men sama jaao ki jaise dil ho  
chain milta hai kahan mauj ko sahil ke siva  
chikh takra ke pahadon se palat aati hai  
kaun sahta hai bhala vaar muqabil ke siva  
khushk patton se chhuda leti hain shakhen daman  
kis ne yadon se nibha.i hai yahan dil ke siva  
ek bichhde hue saa.e ke ta.aqub men 'bashar'  
sabhi rahon pe ga.e ham rah-e-manzil ke siva  
rabt har bazm se tute teri mahfil ke siwa  
ranjishen sab ki gawara hain tere dil ke siwa  
aise pahlu mein sama jao ki jaise dil ho  
chain milta hai kahan mauj ko sahil ke siwa  
chikh takra ke pahadon se palat aati hai  
kaun sahta hai bhala war muqabil ke siwa  
khushk patton se chhuda leti hain shakhen daman  
kis ne yaadon se nibhai hai yahan dil ke siwa  
ek bichhde hue sae ke taaqub mein 'bashar'  
sabhi rahon pe gae hum rah-e-manzil ke siwa  
