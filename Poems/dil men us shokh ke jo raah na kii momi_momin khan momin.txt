dil men us shokh ke jo raah na ki  
ham ne bhi jaan di par aah na ki  
parda-poshi zarur thi ai charkh  
kyuun shab-e-bul-havas siyah na ki  
tishna-lab aise ham gire mai par  
ki kabhi sair-e-id-gah na ki  
us ko dushman se kya bacha.e vo charkh  
jis ne tadbir-e-khasf-e-mah na ki  
kaun aisa ki us se puchhe kyuun  
pursish-e-hal dad-khvah na ki  
tha bahut shauq-e-vasl tu ne to  
kami ai husn tab-gah na ki  
ishq men kaam kuchh nahin aata  
gar na ki hirs-o-mal-o-jah na ki  
tab-e-kam-zarf ko kahan tum ne  
dushmani ki adu se chaah na ki  
main bhi kuchh khush nahin vafa kar ke  
tum ne achchha kiya nibah na ki  
mohtasib ye sitam gharibon par  
kabhi tambih-e-badshah na ki  
girya-o-ah be-asar donon  
kis ne kashti miri tabah na ki  
tha muqaddar main us se kam milna  
kyuun mulaqat gaah gaah na ki  
dekh dushman ko uth gaya be-did  
mere ahval par nigah na ki  
'momin' is zehn-e-be-khata par haif  
fikr-e-amurzish-e-gunah na ki  
dil mein us shokh ke jo rah na ki  
hum ne bhi jaan di par aah na ki  
parda-poshi zarur thi ai charkh  
kyun shab-e-bul-hawas siyah na ki  
tishna-lab aise hum gire mai par  
ki kabhi sair-e-id-gah na ki  
us ko dushman se kya bachae wo charkh  
jis ne tadbir-e-khasf-e-mah na ki  
kaun aisa ki us se puchhe kyun  
pursish-e-haal dad-khwah na ki  
tha bahut shauq-e-wasl tu ne to  
kami ai husn tab-gah na ki  
ishq mein kaam kuchh nahin aata  
gar na ki hirs-o-mal-o-jah na ki  
tab-e-kam-zarf ko kahan tum ne  
dushmani ki adu se chah na ki  
main bhi kuchh khush nahin wafa kar ke  
tum ne achchha kiya nibah na ki  
mohtasib ye sitam gharibon par  
kabhi tambih-e-baadshah na ki  
girya-o-ah be-asar donon  
kis ne kashti meri tabah na ki  
tha muqaddar main us se kam milna  
kyun mulaqat gah gah na ki  
dekh dushman ko uth gaya be-did  
mere ahwal par nigah na ki  
'momin' is zehn-e-be-khata par haif  
fikr-e-amurzish-e-gunah na ki  
