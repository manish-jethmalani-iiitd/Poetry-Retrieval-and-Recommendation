vaj.h-e-qadr-o-qimat-e-dil husn ki tanvir hai  
varna ik tuute hue shishe ki kya tauqir hai  
kuchh tabassum zer-e-lab par sharm daman-gir hai  
uf ye kis aalam men khinchva.i hui tasvir hai  
ik nazar dekha jise mad.hosh-o-be-khud kar diya  
teri kaif-agin nigahon men ajab tasir hai  
kitni dil-kash hain tiri tasvir ki ra.ana.iyan  
lekin ai parda-nashin tasvir phir tasvir hai  
phunk de barq-e-tapan mera qafas bhi phunk de  
ashiyan ki bhi to ik bigdi hui tasvir hai  
lan-tarani kah diya tha tuur par jis ne 'shakil'  
zarre zarre men usi ke husn ki tasvir hai  
wajh-e-qadr-o-qimat-e-dil husn ki tanwir hai  
warna ek tute hue shishe ki kya tauqir hai  
kuchh tabassum zer-e-lab par sharm daman-gir hai  
uf ye kis aalam mein khinchwai hui taswir hai  
ek nazar dekha jise madhosh-o-be-khud kar diya  
teri kaif-agin nigahon mein ajab tasir hai  
kitni dil-kash hain teri taswir ki ranaiyan  
lekin ai parda-nashin taswir phir taswir hai  
phunk de barq-e-tapan mera qafas bhi phunk de  
aashiyan ki bhi to ek bigdi hui taswir hai  
lan-tarani kah diya tha tur par jis ne 'shakil'  
zarre zarre mein usi ke husn ki taswir hai  
