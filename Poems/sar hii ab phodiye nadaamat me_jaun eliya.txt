sar hi ab phodiye nadamat men  
niind aane lagi hai furqat men  
hain dalilen tire khilaf magar  
sochta huun tiri himayat men  
ruuh ne ishq ka fareb diya  
jism ko jism ki adavat men  
ab faqat adaton ki varzish hai  
ruuh shamil nahin shikayat men  
ishq ko darmiyan na laao ki main  
chikhta huun badan ki usrat men  
ye kuchh asan to nahin hai ki ham  
ruthte ab bhi hain muravvat men  
vo jo ta.amir hone vaali thi  
lag ga.i aag us imarat men  
zindagi kis tarah basar hogi  
dil nahin lag raha mohabbat men  
hasil-e-kun hai ye jahan-e-kharab  
yahi mumkin tha itni ujlat men  
phir banaya khuda ne aadam ko  
apni surat pe aisi surat men  
aur phir aadmi ne ghaur kiya  
chhipkili ki latif san.at men  
ai khuda jo kahin nahin maujud  
kya likha hai hamari qismat men  
sar hi ab phodiye nadamat mein  
nind aane lagi hai furqat mein  
hain dalilen tere khilaf magar  
sochta hun teri himayat mein  
ruh ne ishq ka fareb diya  
jism ko jism ki adawat mein  
ab faqat aadaton ki warzish hai  
ruh shamil nahin shikayat mein  
ishq ko darmiyan na lao ki main  
chikhta hun badan ki usrat mein  
ye kuchh aasan to nahin hai ki hum  
ruthte ab bhi hain murawwat mein  
wo jo tamir hone wali thi  
lag gai aag us imarat mein  
zindagi kis tarah basar hogi  
dil nahin lag raha mohabbat mein  
hasil-e-kun hai ye jahan-e-kharab  
yahi mumkin tha itni ujlat mein  
phir banaya khuda ne aadam ko  
apni surat pe aisi surat mein  
aur phir aadmi ne ghaur kiya  
chhipkili ki latif sanat mein  
ai khuda jo kahin nahin maujud  
kya likha hai hamari qismat mein  
