chand sa chehra nuur ki chitvan masha-allah masha-allah  
turfa nikala aap ne joban masha-allah masha-allah  
gul rukh-e-nazuk zulf hai sumbul aankh hai nargis seb-e-zanakhdan  
husn se tum ho ghairat-e-gulshan masha-allah masha-allah  
saqi-e-bazm-e-roz-e-azal ne bada-e-husn bhara hai is men  
ankhen hain saghar shisha hai gardan masha-allah masha-allah  
qahr ghazab zahir ki rukavat afat-e-jan dar-parda lagavat  
chaah ki tevar pyaar ki chitvan masha-allah masha-allah  
ghamza uchakka ishva hai daaku qahr ada.en sehr hain baten  
chor nigahen naaz hai rahzan masha-allah masha-allah  
nuur ka tan hai nuur ke kapde us par kya zevar ki chamak hai  
chhalle kangan ikke joshan masha-allah masha-allah  
jam.a kiya ziddain ko tum ne sakhti aisi narmi aisi  
mom badan hai dil hai aahan masha-allah masha-allah  
vaah 'amir' aisa ho kahna sher hain ya ma.ashuq ka gahna  
saaf hai bandish mazmun raushan masha-allah masha-allah  
chand sa chehra nur ki chitwan masha-allah masha-allah  
turfa nikala aap ne joban masha-allah masha-allah  
gul rukh-e-nazuk zulf hai sumbul aankh hai nargis seb-e-zanakhdan  
husn se tum ho ghairat-e-gulshan masha-allah masha-allah  
saqi-e-bazm-e-roz-e-azal ne baada-e-husn bhara hai is mein  
aankhen hain saghar shisha hai gardan masha-allah masha-allah  
qahr ghazab zahir ki rukawat aafat-e-jaan dar-parda lagawat  
chah ki tewar pyar ki chitwan masha-allah masha-allah  
ghamza uchakka ishwa hai daku qahr adaen sehr hain baaten  
chor nigahen naz hai rahzan masha-allah masha-allah  
nur ka tan hai nur ke kapde us par kya zewar ki chamak hai  
chhalle kangan ikke joshan masha-allah masha-allah  
jama kiya ziddain ko tum ne sakhti aisi narmi aisi  
mom badan hai dil hai aahan masha-allah masha-allah  
wah 'amir' aisa ho kahna sher hain ya mashuq ka gahna  
saf hai bandish mazmun raushan masha-allah masha-allah  
