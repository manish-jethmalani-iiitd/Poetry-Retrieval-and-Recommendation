chashma-e-bad-mast ko phir sheva-e-dil-dari de  
dil-e-avara ko paigham-e-giraftari de  
ishq hai sada-o-masum use apni tarah  
jauhar-e-tegh-e-ada khanjar-e-ayyari de  
jo dukhe dil hain unhen daulat-e-darman ho ata  
dard ke haath men mat kasa-e-nadari de  
kitni farsuda hai ye jurm-o-saza ki duniya  
sar-kashi dil ko naya zauq-e-gunahgari de  
shakh-e-gul kab se hai siine men chhupa.e hue gul  
dekhen kab bad-e-saba hukm-e-chaman-kari de  
ai mire sho.ala-e-dil sho.ala-e-sher-o-danish  
raat akhir hai use jashn-e-sharar-bari de  
chaman afsurda hai ai jan-e-chaman ruh-e-bahar  
gul ko bhi apne tabassum ki fusun-kari de  
chashma-e-bad-mast ko phir shewa-e-dil-dari de  
dil-e-awara ko paigham-e-giraftari de  
ishq hai sada-o-masum use apni tarah  
jauhar-e-tegh-e-ada khanjar-e-ayyari de  
jo dukhe dil hain unhen daulat-e-darman ho ata  
dard ke hath mein mat kasa-e-nadari de  
kitni farsuda hai ye jurm-o-saza ki duniya  
sar-kashi dil ko naya zauq-e-gunahgari de  
shakh-e-gul kab se hai sine mein chhupae hue gul  
dekhen kab baad-e-saba hukm-e-chaman-kari de  
ai mere shoala-e-dil shoala-e-sher-o-danish  
raat aakhir hai use jashn-e-sharar-bari de  
chaman afsurda hai ai jaan-e-chaman ruh-e-bahaar  
gul ko bhi apne tabassum ki fusun-kari de  
