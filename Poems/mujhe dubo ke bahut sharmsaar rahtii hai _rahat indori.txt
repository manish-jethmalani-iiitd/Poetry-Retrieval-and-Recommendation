mujhe dubo ke bahut sharmsar rahti hai  
vo ek mauj jo dariya ke paar rahti hai  
hamare taaq bhi be-zar hain ujalon se  
diye ki lau bhi hava par savar rahti hai  
phir us ke ba.ad vahi baasi manzaron ke julus  
bahar chand hi lamhe bahar rahti hai  
isi se qarz chuka.e hain main ne sadiyon ke  
ye zindagi jo hamesha udhar rahti hai  
hamari shahr ke danishvaron se yaari hai  
isi liye to qaba taar taar rahti hai  
mujhe kharidne vaalo qatar men aao  
vo chiiz huun jo pas-e-ishtihar rahti hai  
mujhe dubo ke bahut sharmsar rahti hai  
wo ek mauj jo dariya ke par rahti hai  
hamare taq bhi be-zar hain ujalon se  
diye ki lau bhi hawa par sawar rahti hai  
phir us ke baad wahi basi manzaron ke julus  
bahaar chand hi lamhe bahaar rahti hai  
isi se qarz chukae hain main ne sadiyon ke  
ye zindagi jo hamesha udhaar rahti hai  
hamari shahr ke danishwaron se yari hai  
isi liye to qaba tar tar rahti hai  
mujhe kharidne walo qatar mein aao  
wo chiz hun jo pas-e-ishtihaar rahti hai  
