zulf jo rukh par tire ai mehr-e-tal.at khul ga.i  
ham ko apni tira-rozi ki haqiqat khul ga.i  
kya tamasha hai rag-e-laila men duuba neshtar  
fasd-e-majnun ba.is-e-josh-e-mohabbat khul ga.i  
dil ka sauda ik nigah par hai tiri thahra hua  
narkh tu kya puchhta hai ab to qimat khul ga.i  
a.ine ko naaz tha kya apne ru-e-saf par  
aankh hi par dekhte hi teri surat khul ga.i  
thi asiran-e-qafas ko aarzu parvaz ki  
khul ga.i khidki qafas ki kya ki qismat khul ga.i  
tere aariz par hua akhir ghubar-e-khat numud  
khul ga.i a.ina-ru dil ki kudurat khul ga.i  
be-takalluf aa.e tum khole hue band-e-qaba  
ab girah dil ki hamare fil-haqiqat khul ga.i  
bandhi zahid ne tavakkul par kamar sau baar chust  
lekin akhir ba.is-e-sussti-e-himmat khul ga.i  
khulte khulte ruk ga.e vo un ko tu ne ai 'zafar'  
sach kaho kis aankh se dekha ki chahat khul ga.i  
zulf jo rukh par tere ai mehr-e-talat khul gai  
hum ko apni tira-rozi ki haqiqat khul gai  
kya tamasha hai rag-e-laila mein duba neshtar  
fasd-e-majnun bais-e-josh-e-mohabbat khul gai  
dil ka sauda ek nigah par hai teri thahra hua  
narkh tu kya puchhta hai ab to qimat khul gai  
aaine ko naz tha kya apne ru-e-saf par  
aankh hi par dekhte hi teri surat khul gai  
thi asiran-e-qafas ko aarzu parwaz ki  
khul gai khidki qafas ki kya ki qismat khul gai  
tere aariz par hua aakhir ghubar-e-khat numud  
khul gai aaina-ru dil ki kudurat khul gai  
be-takalluf aae tum khole hue band-e-qaba  
ab girah dil ki hamare fil-haqiqat khul gai  
bandhi zahid ne tawakkul par kamar sau bar chust  
lekin aakhir bais-e-sussti-e-himmat khul gai  
khulte khulte ruk gae wo un ko tu ne ai 'zafar'  
sach kaho kis aankh se dekha ki chahat khul gai  
