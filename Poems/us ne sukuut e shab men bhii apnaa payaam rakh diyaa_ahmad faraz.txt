us ne sukut-e-shab men bhi apna payam rakh diya  
hijr ki raat baam par mah-e-tamam rakh diya  
amad-e-dost ki naved ku-e-vafa men aam thi  
main ne bhi ik charagh sa dil sar-e-sham rakh diya  
shiddat-e-tishnagi men bhi ghairat-e-mai-kashi rahi  
us ne jo pher li nazar main ne bhi jaam rakh diya  
us ne nazar nazar men hi aise bhale sukhan kahe  
main ne to us ke paanv men saara kalam rakh diya  
dekho ye mere khvab the dekho ye mere zakhm hain  
main ne to sab hisab-e-jan bar-sar-e-am rakh diya  
ab ke bahar ne bhi kiin aisi shararten ki bas  
kabk-e-dari ki chaal men tera khiram rakh diya  
jo bhi mila usi ka dil halqa-ba-gosh-e-yar tha  
us ne to saare shahr ko kar ke ghulam rakh diya  
aur 'faraz' chahiyen kitni mohabbaten tujhe  
maaon ne tere naam par bachchon ka naam rakh diya  
us ne sukut-e-shab mein bhi apna payam rakh diya  
hijr ki raat baam par mah-e-tamam rakh diya  
aamad-e-dost ki nawed ku-e-wafa mein aam thi  
main ne bhi ek charagh sa dil sar-e-sham rakh diya  
shiddat-e-tishnagi mein bhi ghairat-e-mai-kashi rahi  
us ne jo pher li nazar main ne bhi jam rakh diya  
us ne nazar nazar mein hi aise bhale sukhan kahe  
main ne to us ke panw mein sara kalam rakh diya  
dekho ye mere khwab the dekho ye mere zakhm hain  
main ne to sab hisab-e-jaan bar-sar-e-am rakh diya  
ab ke bahaar ne bhi kin aisi shararten ki bas  
kabk-e-dari ki chaal mein tera khiram rakh diya  
jo bhi mila usi ka dil halqa-ba-gosh-e-yar tha  
us ne to sare shahr ko kar ke ghulam rakh diya  
aur 'faraaz' chahiyen kitni mohabbaten tujhe  
maon ne tere nam par bachchon ka nam rakh diya  
