ruuh pyasi kahan se aati hai  
ye udasi kahan se aati hai  
hai vo yak-sar supurdagi to bhala  
bad-havasi kahan se aati hai  
vo ham-aghosh hai to phir dil men  
na-shanasi kahan se aati hai  
ek zindan-e-be-dili aur shaam  
ye saba si kahan se aati hai  
tu hai pahlu men phir tiri khushbu  
ho ke baasi kahan se aati hai  
dil hai shab-sokhta siva.e ummid  
tu nida si kahan se aati hai  
main huun tujh men aur aas huun teri  
to nirasi kahan se aati hai  
ruh pyasi kahan se aati hai  
ye udasi kahan se aati hai  
hai wo yak-sar supurdagi to bhala  
bad-hawasi kahan se aati hai  
wo ham-aghosh hai to phir dil mein  
na-shanasi kahan se aati hai  
ek zindan-e-be-dili aur sham  
ye saba si kahan se aati hai  
tu hai pahlu mein phir teri khushbu  
ho ke basi kahan se aati hai  
dil hai shab-sokhta siwae ummid  
tu nida si kahan se aati hai  
main hun tujh mein aur aas hun teri  
to nirasi kahan se aati hai  
