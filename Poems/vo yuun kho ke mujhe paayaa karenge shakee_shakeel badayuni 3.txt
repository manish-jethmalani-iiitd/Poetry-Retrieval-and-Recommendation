vo yuun kho ke mujhe paaya karenge  
mira afsana dohraya karenge  
sitam apne jo yaad aaya karenge  
to dil hi dil men pachhtaya karenge  
ghurur-e-husn ko batil samajh kar  
sarapa ishq ban jaaya karenge  
na hogi tab-e-zabt-e-gham jab un ko  
yaqinan ashk bhar laaya karenge  
qayamat hongi nazuk dil ki aahen  
har ik zarre ko tadpaya karenge  
falak matam karega be-kasi par  
mah-o-anjum taras khaya karenge  
mujhe har gaam par thukrane vaale  
mujhi par naaz farmaya karenge  
na hogi jab sukun ki koi surat  
kuchh apne dil ko samjhaya karenge  
har ik tadbir jab nakam hogi  
to mujh ko ru-ba-ru paaya karenge  
nigahon se mila kar vo nigahen  
yakayak rukh badal jaaya karenge  
vahi naz-o-ada ki shakl hogi  
isi surat se sharmaya karenge  
main kahta hi rahunga qissa-e-gham  
vo sunte sunte so jaaya karenge  
magar jab hoga aalam alam-e-khvab  
na pa kar mujh ko ghabraya karenge  
'shakil' apne liye lamhat-e-fursat  
payam-e-nau-ba-nau laaya karenge  
wo yun kho ke mujhe paya karenge  
mera afsana dohraya karenge  
sitam apne jo yaad aaya karenge  
to dil hi dil mein pachhtaya karenge  
ghurur-e-husn ko baatil samajh kar  
sarapa ishq ban jaya karenge  
na hogi tab-e-zabt-e-gham jab un ko  
yaqinan ashk bhar laya karenge  
qayamat hongi nazuk dil ki aahen  
har ek zarre ko tadpaya karenge  
falak matam karega be-kasi par  
mah-o-anjum taras khaya karenge  
mujhe har gam par thukrane wale  
mujhi par naz farmaya karenge  
na hogi jab sukun ki koi surat  
kuchh apne dil ko samjhaya karenge  
har ek tadbir jab nakaam hogi  
to mujh ko ru-ba-ru paya karenge  
nigahon se mila kar wo nigahen  
yakayak rukh badal jaya karenge  
wahi naz-o-ada ki shakl hogi  
isi surat se sharmaya karenge  
main kahta hi rahunga qissa-e-gham  
wo sunte sunte so jaya karenge  
magar jab hoga aalam aalam-e-khwab  
na pa kar mujh ko ghabraya karenge  
'shakil' apne liye lamhat-e-fursat  
payam-e-nau-ba-nau laya karenge  
