lamha lamha mira har ik se siva jagta hai  
main alag jagta huun dard juda jagta hai  
bakht bhi sote hain aur ghar ke makin bhi lekin  
sarhad-e-shab pe kahin ek diya jagta hai  
khvab ho jaane se pahle koi harf-e-khush-kam  
isi ummid pe ye zehn-e-rasa jagta hai  
ham pe hi khaas hain kuchh us ki inayat so ab  
fitna is shahr men har roz naya jagta hai  
ai mire dard bata had se guzarna kab hai  
tu jo yuun jagta rahta hai to kya jagta hai  
lamha lamha mera har ek se siwa jagta hai  
main alag jagta hun dard juda jagta hai  
bakht bhi sote hain aur ghar ke makin bhi lekin  
sarhad-e-shab pe kahin ek diya jagta hai  
khwab ho jaane se pahle koi harf-e-khush-kaam  
isi ummid pe ye zehn-e-rasa jagta hai  
hum pe hi khas hain kuchh us ki inayat so ab  
fitna is shahr mein har roz naya jagta hai  
ai mere dard bata had se guzarna kab hai  
tu jo yun jagta rahta hai to kya jagta hai  
