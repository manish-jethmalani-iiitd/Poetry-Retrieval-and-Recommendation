jala ke mish.al-e-jan ham junun-sifat chale  
jo ghar ko aag laga.e hamare saath chale  
dayar-e-sham nahin manzil-e-sahar bhi nahin  
ajab nagar hai yahan din chale na raat chale  
hamare lab na sahi vo dahan-e-zakhm sahi  
vahin pahunchti hai yaaro kahin se baat chale  
sutun-e-dar pe rakhte chalo saron ke charagh  
jahan talak ye sitam ki siyah raat chale  
hua asiir koi ham-nava to duur talak  
ba-pas-e-tarz-e-nava ham bhi saath saath chale  
bacha ke laa.e ham ai yaar phir bhi naqd-e-vafa  
agarche lutte rahe rahzanon ke haath chale  
phir aa.i fasl ki manind barg-e-avara  
hamare naam gulon ke muraslat chale  
qatar-e-shisha hai ya karvan-e-ham-safaran  
khiram-e-jam hai ya jaise ka.enat chale  
bhula hi baithe jab ahl-e-haram to ai 'majruh'  
baghal men ham bhi liye ik sanam ka haath chale  
jala ke mishal-e-jaan hum junun-sifat chale  
jo ghar ko aag lagae hamare sath chale  
dayar-e-sham nahin manzil-e-sahar bhi nahin  
ajab nagar hai yahan din chale na raat chale  
hamare lab na sahi wo dahan-e-zakhm sahi  
wahin pahunchti hai yaro kahin se baat chale  
sutun-e-dar pe rakhte chalo saron ke charagh  
jahan talak ye sitam ki siyah raat chale  
hua asir koi ham-nawa to dur talak  
ba-pas-e-tarz-e-nawa hum bhi sath sath chale  
bacha ke lae hum ai yar phir bhi naqd-e-wafa  
agarche lutte rahe rahzanon ke hath chale  
phir aai fasl ki manind barg-e-awara  
hamare nam gulon ke muraslat chale  
qatar-e-shisha hai ya karwan-e-ham-safaran  
khiram-e-jam hai ya jaise kaenat chale  
bhula hi baithe jab ahl-e-haram to ai 'majruh'  
baghal mein hum bhi liye ek sanam ka hath chale  
