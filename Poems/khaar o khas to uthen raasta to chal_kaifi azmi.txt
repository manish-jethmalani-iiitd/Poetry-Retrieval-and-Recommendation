khar-o-khas to uthen rasta to chale  
main agar thak gaya qafila to chale  
chand suraj buzurgon ke naqsh-e-qadam  
khair bujhne do un ko hava to chale  
hakim-e-shahr ye bhi koi shahr hai  
masjiden band hain mai-kada to chale  
us ko maz.hab kaho ya siyasat kaho  
khud-kushi ka hunar tum sikha to chale  
itni lashen main kaise utha pa.unga  
aap inton ki hurmat bacha to chale  
belche laao kholo zamin ki tahen  
main kahan dafn huun kuchh pata to chale  
khar-o-khas to uthen rasta to chale  
main agar thak gaya qafila to chale  
chand suraj buzurgon ke naqsh-e-qadam  
khair bujhne do un ko hawa to chale  
hakim-e-shahr ye bhi koi shahr hai  
masjiden band hain mai-kada to chale  
us ko mazhab kaho ya siyasat kaho  
khud-kushi ka hunar tum sikha to chale  
itni lashen main kaise utha paunga  
aap inton ki hurmat bacha to chale  
belche lao kholo zamin ki tahen  
main kahan dafn hun kuchh pata to chale  
