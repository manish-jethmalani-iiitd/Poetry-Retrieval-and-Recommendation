hangama hai kya barpa thodi si jo pi li hai  
daaka to nahin maara chori to nahin ki hai  
na-tajraba-kari se vaa.iz ki ye hain baten  
is rang ko kya jaane puchho to kabhi pi hai  
us mai se nahin matlab dil jis se hai begana  
maqsud hai us mai se dil hi men jo khinchti hai  
vaan dil men ki sadme do yaan ji men ki sab sah lo  
un ka bhi ajab dil hai mera bhi ajab ji hai  
har zarra chamakta hai anvar-e-ilahi se  
har saans ye kahti hai ham hain to khuda bhi hai  
suraj men lage dhabba fitrat ke karishme hain  
but ham ko kahen kafir allah ki marzi hai  
sach kahte hain shaikh 'akbar' hai ta.at-e-haq lazim  
haan tark-e-mai-o-shahid ye un ki buzurgi hai  
hangama hai kya barpa thodi si jo pi li hai  
daka to nahin mara chori to nahin ki hai  
na-tajraba-kari se waiz ki ye hain baaten  
is rang ko kya jaane puchho to kabhi pi hai  
us mai se nahin matlab dil jis se hai begana  
maqsud hai us mai se dil hi mein jo khinchti hai  
wan dil mein ki sadme do yan ji mein ki sab sah lo  
un ka bhi ajab dil hai mera bhi ajab ji hai  
har zarra chamakta hai anwar-e-ilahi se  
har sans ye kahti hai hum hain to khuda bhi hai  
suraj mein lage dhabba fitrat ke karishme hain  
but hum ko kahen kafir allah ki marzi hai  
sach kahte hain shaikh 'akbar' hai taat-e-haq lazim  
han tark-e-mai-o-shahid ye un ki buzurgi hai  
