ada-e-tul-e-sukhan kya vo ikhtiyar kare  
jo arz-e-hal ba-tarz-e-nigah-e-yar kare  
bahut hi talkh-nava huun magar aziz-e-vatan  
main kya karun jo tira dard be-qarar kare  
qadam ko faiz-e-junun se vo hausla hai nasib  
jo khar-e-rah ko bhi sham-e-rahguzar kare  
jaga.en ham-safaron ko utha.en parcham-e-shauq  
na jaane kab ho sahar kaun intizar kare  
misal milti hai kitnon ki us divane se  
chaman se duur jo baitha gham-e-bahar kare  
dayar-e-jaur men rasta hai ik yahi varna  
kise pasand hai ai dil ki sair-dar kare  
khuda kare gham-e-giti ka pech-o-tab ai dost  
kuchh aur bhi tiri zulfon ko tabdar kare  
sitam ki tegh-e-qalam den use jo ai 'majruh'  
ghazal ko qatl kare naghme ko shikar kare  
ada-e-tul-e-sukhan kya wo ikhtiyar kare  
jo arz-e-haal ba-tarz-e-nigah-e-yar kare  
bahut hi talkh-nawa hun magar aziz-e-watan  
main kya karun jo tera dard be-qarar kare  
qadam ko faiz-e-junun se wo hausla hai nasib  
jo khar-e-rah ko bhi sham-e-rahguzar kare  
jagaen ham-safaron ko uthaen parcham-e-shauq  
na jaane kab ho sahar kaun intizar kare  
misal milti hai kitnon ki us diwane se  
chaman se dur jo baitha gham-e-bahaar kare  
dayar-e-jaur mein rasta hai ek yahi warna  
kise pasand hai ai dil ki sair-dar kare  
khuda kare gham-e-giti ka pech-o-tab ai dost  
kuchh aur bhi teri zulfon ko tabdar kare  
sitam ki tegh-e-qalam den use jo ai 'majruh'  
ghazal ko qatl kare naghme ko shikar kare  
