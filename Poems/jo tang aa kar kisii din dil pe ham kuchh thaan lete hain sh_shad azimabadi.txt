jo tang aa kar kisi din dil pe ham kuchh thaan lete hain  
sitam dekho ki vo bhi chhutte pahchan lete hain  
ba-qadr-e-hausla sahra-e-vahshat chhan lete hain  
musafir hain safar ke vaste saman lete hain  
khuda chahe to ab ke qatl-gah men mushkil asan ho  
tire bimar-e-nahaq maut ka ehsan lete hain  
kahin marqad pe jaate hain kahin ghar tak nahin jaate  
kisi ko jaan dete hain kisi ki jaan lete hain  
kudurat taaki rah jaa.e sab apne daman-e-tar men  
sharab-e-shauq ham piine ke pahle chhan lete hain  
hamari sha.iri zinda hui ai 'shad' marne par  
ki sha.eq naqd-e-jan de de ke ab divan lete hain  
jo tang aa kar kisi din dil pe hum kuchh than lete hain  
sitam dekho ki wo bhi chhutte pahchan lete hain  
ba-qadr-e-hausla sahra-e-wahshat chhan lete hain  
musafir hain safar ke waste saman lete hain  
khuda chahe to ab ke qatl-gah mein mushkil aasan ho  
tere bimar-e-nahaq maut ka ehsan lete hain  
kahin marqad pe jate hain kahin ghar tak nahin jate  
kisi ko jaan dete hain kisi ki jaan lete hain  
kudurat taki rah jae sab apne daman-e-tar mein  
sharab-e-shauq hum pine ke pahle chhan lete hain  
hamari shairi zinda hui ai 'shad' marne par  
ki shaeq naqd-e-jaan de de ke ab diwan lete hain  
