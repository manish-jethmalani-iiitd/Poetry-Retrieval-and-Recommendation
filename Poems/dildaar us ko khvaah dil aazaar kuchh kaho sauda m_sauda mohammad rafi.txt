dildar us ko khvah dil-azar kuchh kaho  
sunta nahin kisu ki mira yaar kuchh kaho  
ghamza ada nigah tabassum hai dil ka mol  
tum bhi agar ho us ke kharidar kuchh kaho  
shirin ne kohkan se manga.i thi ju-e-shir  
gar imtihan hai us se bhi dushvar kuchh kaho  
har aan aa mujhi ko satate ho naseho  
samjha ke tum use bhi to yak-bar kuchh kaho  
ai sakinan-e-kunj-e-qafas sub.h ko saba  
sunte hain ja.egi su-e-gulzar kuchh kaho  
aalam ki guftugu se to aati hai bu-e-khun  
banda hai ik nigah ka gunahgar kuchh kaho  
'sauda' muvafaqat ka sabab janta hai yaar  
samjhe mukhalif us ko kuchh aghyar kuchh kaho  
dildar us ko khwah dil-azar kuchh kaho  
sunta nahin kisu ki mera yar kuchh kaho  
ghamza ada nigah tabassum hai dil ka mol  
tum bhi agar ho us ke kharidar kuchh kaho  
shirin ne kohkan se mangai thi ju-e-shir  
gar imtihan hai us se bhi dushwar kuchh kaho  
har aan aa mujhi ko satate ho naseho  
samjha ke tum use bhi to yak-bar kuchh kaho  
ai sakinan-e-kunj-e-qafas subh ko saba  
sunte hain jaegi su-e-gulzar kuchh kaho  
aalam ki guftugu se to aati hai bu-e-khun  
banda hai ek nigah ka gunahgar kuchh kaho  
'sauda' muwafaqat ka sabab jaanta hai yar  
samjhe mukhalif us ko kuchh aghyar kuchh kaho  
