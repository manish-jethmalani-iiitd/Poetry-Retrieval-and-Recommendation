hai khamoshi zulm-charkh-e-dev-paikar ka javab  
aadmi hota to ham dete barabar ka javab  
jo bagula dasht-e-ghurbat men utha samjha ye main  
karti hai ta.amir divani mire ghar ka javab  
saath khanjar ke chalegi vaqt-e-zab.h apni zaban  
jaan dene vaale dete hain barabar ka javab  
sajda karta huun jo main thokar lagata hai vo but  
paanv us ka badh ke deta hai mire sar ka javab  
abr ke tukde na uljhen meri mauj-e-ashk se  
khushk maghzon se hai mushkil misra-e-tar ka javab  
vo khincha tha main bhi khinch rahta to banti kis tarah  
sar jhuka deta tha qatil tere khanjar ka javab  
jite-ji mumkin nahin us shokh ka khat dekhna  
ba.ad mere aa.ega mere muqaddar ka javab  
shaikh kahta hai barhaman ko barhaman us ko sakht  
ka.aba o but-khana men patthar hai patthar ka javab  
roz dikhlata hai gardun kaisi kaisi suraten  
but-tarashi men hai ye kafir bhi aazar ka javab  
har jagah qabr-e-gada takiye men har ja gor-e-shah  
ek ghar is shahr men hai dusre ghar ka javab  
jalva-gar hai nur-e-haq hone se yakta.i 'amir'  
saaya bhi hota agar hota payambar ka javab  
hai khamoshi zulm-charkh-e-dew-paikar ka jawab  
aadmi hota to hum dete barabar ka jawab  
jo bagula dasht-e-ghurbat mein utha samjha ye main  
karti hai tamir diwani mere ghar ka jawab  
sath khanjar ke chalegi waqt-e-zabh apni zaban  
jaan dene wale dete hain barabar ka jawab  
sajda karta hun jo main thokar lagata hai wo but  
panw us ka badh ke deta hai mere sar ka jawab  
abr ke tukde na uljhen meri mauj-e-ashk se  
khushk maghzon se hai mushkil misra-e-tar ka jawab  
wo khincha tha main bhi khinch rahta to banti kis tarah  
sar jhuka deta tha qatil tere khanjar ka jawab  
jite-ji mumkin nahin us shokh ka khat dekhna  
baad mere aaega mere muqaddar ka jawab  
shaikh kahta hai barhaman ko barhaman us ko sakht  
kaba o but-khana mein patthar hai patthar ka jawab  
roz dikhlata hai gardun kaisi kaisi suraten  
but-tarashi mein hai ye kafir bhi aazar ka jawab  
har jagah qabr-e-gada takiye mein har ja gor-e-shah  
ek ghar is shahr mein hai dusre ghar ka jawab  
jalwa-gar hai nur-e-haq hone se yaktai 'amir'  
saya bhi hota agar hota payambar ka jawab  
