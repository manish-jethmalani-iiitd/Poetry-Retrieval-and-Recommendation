khula hai jhuut ka bazar aao sach bolen  
na ho bala se kharidar aao sach bolen  
sukut chhaya hai insaniyat ki qadron par  
yahi hai mauqa-e-iz.har aao sach bolen  
hamen gavah banaya hai vaqt ne apna  
ba-nam-e-azmat-e-kirdar aao sach bolen  
suna hai vaqt ka hakim bada hi munsif hai  
pukar kar sar-e-darbar aao sach bolen  
tamam shahr men kya ek bhi nahin mansur  
kahenge kya rasan-o-dar aao sach bolen  
baja ki khu-e-vafa ek bhi hasin men nahin  
kahan ke ham bhi vafadar aao sach bolen  
jo vasf ham men nahin kyuun karen kisi men talash  
agar zamir hai bedar aao sach bolen  
chhupa.e se kahin chhupte hain daagh chehre ke  
nazar hai a.ina-bardar aao sach bolen  
'qatil' jin pe sada pattharon ko pyaar aaya  
kidhar ga.e vo gunahgar aao sach bolen  
khula hai jhut ka bazar aao sach bolen  
na ho bala se kharidar aao sach bolen  
sukut chhaya hai insaniyat ki qadron par  
yahi hai mauqa-e-izhaar aao sach bolen  
hamein gawah banaya hai waqt ne apna  
ba-nam-e-azmat-e-kirdar aao sach bolen  
suna hai waqt ka hakim bada hi munsif hai  
pukar kar sar-e-darbar aao sach bolen  
tamam shahr mein kya ek bhi nahin mansur  
kahenge kya rasan-o-dar aao sach bolen  
baja ki khu-e-wafa ek bhi hasin mein nahin  
kahan ke hum bhi wafadar aao sach bolen  
jo wasf hum mein nahin kyun karen kisi mein talash  
agar zamir hai bedar aao sach bolen  
chhupae se kahin chhupte hain dagh chehre ke  
nazar hai aaina-bardar aao sach bolen  
'qatil' jin pe sada pattharon ko pyar aaya  
kidhar gae wo gunahgar aao sach bolen  
