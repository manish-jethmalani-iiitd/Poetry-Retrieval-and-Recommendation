avvalin chand ne kya baat sujha.i mujh ko  
yaad aa.i tiri angusht-e-hina.i mujh ko  
sar-e-aivan-e-tarab naghma-sara tha koi  
raat bhar us ne tiri yaad dila.i mujh ko  
dekhte dekhte taron ka safar khatm hua  
so gaya chand magar niind na aa.i mujh ko  
inhi ankhon ne dikha.e ka.i bharpur jamal  
inhin ankhon ne shab-e-hijr dikha.i mujh ko  
saa.e ki tarah mire saath rahe ranj o alam  
gardish-e-vaqt kahin raas na aa.i mujh ko  
dhuup idhar dhalti thi dil dubta jaata tha idhar  
aaj tak yaad hai vo sham-e-juda.i mujh ko  
shahr-e-lahore tiri raunaqen daa.im abad  
teri galiyon ki hava khinch ke laa.i mujh ko  
awwalin chand ne kya baat sujhai mujh ko  
yaad aai teri angusht-e-hinai mujh ko  
sar-e-aiwan-e-tarab naghma-sara tha koi  
raat bhar us ne teri yaad dilai mujh ko  
dekhte dekhte taron ka safar khatm hua  
so gaya chand magar nind na aai mujh ko  
inhi aankhon ne dikhae kai bharpur jamal  
inhin aankhon ne shab-e-hijr dikhai mujh ko  
sae ki tarah mere sath rahe ranj o alam  
gardish-e-waqt kahin ras na aai mujh ko  
dhup idhar dhalti thi dil dubta jata tha idhar  
aaj tak yaad hai wo sham-e-judai mujh ko  
shahr-e-lahore teri raunaqen daim aabaad  
teri galiyon ki hawa khinch ke lai mujh ko  
