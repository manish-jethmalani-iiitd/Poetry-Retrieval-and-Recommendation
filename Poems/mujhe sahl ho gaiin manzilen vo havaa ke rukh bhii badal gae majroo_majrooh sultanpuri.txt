mujhe sahl ho ga.iin manzilen vo hava ke rukh bhi badal ga.e  
tira haath haath men aa gaya ki charagh raah men jal ga.e  
vo laja.e mere saval par ki utha sake na jhuka ke sar  
udi zulf chehre pe is tarah ki shabon ke raaz machal ga.e  
vahi baat jo vo na kah sake mire sher-o-naghma men aa ga.i  
vahi lab na main jinhen chhu saka qadah-e-sharab men dhal ga.e  
vahi astan hai vahi jabin vahi ashk hai vahi astin  
dil-e-zar tu bhi badal kahin ki jahan ke taur badal ga.e  
tujhe chashm-e-mast pata bhi hai ki shabab garmi-e-bazm hai  
tujhe chashm-e-mast khabar bhi hai ki sab abgine pighal ga.e  
mire kaam aa ga.iin akhirash yahi kavishen yahi gardishen  
badhin is qadar miri manzilen ki qadam ke khaar nikal ga.e  
mujhe sahl ho gain manzilen wo hawa ke rukh bhi badal gae  
tera hath hath mein aa gaya ki charagh rah mein jal gae  
wo lajae mere sawal par ki utha sake na jhuka ke sar  
udi zulf chehre pe is tarah ki shabon ke raaz machal gae  
wahi baat jo wo na kah sake mere sher-o-naghma mein aa gai  
wahi lab na main jinhen chhu saka qadah-e-sharab mein dhal gae  
wahi aastan hai wahi jabin wahi ashk hai wahi aastin  
dil-e-zar tu bhi badal kahin ki jahan ke taur badal gae  
tujhe chashm-e-mast pata bhi hai ki shabab garmi-e-bazm hai  
tujhe chashm-e-mast khabar bhi hai ki sab aabgine pighal gae  
mere kaam aa gain aakhirash yahi kawishen yahi gardishen  
badhin is qadar meri manzilen ki qadam ke khar nikal gae  
