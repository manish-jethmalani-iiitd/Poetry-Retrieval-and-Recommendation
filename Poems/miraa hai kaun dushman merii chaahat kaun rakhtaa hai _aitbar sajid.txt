mira hai kaun dushman meri chahat kaun rakhta hai  
isi par sochte rahne ki fursat kaun rakhta hai  
makinon ke ta.alluq hi se yaad aati hai har basti  
vagarna sirf bam-o-dar se ulfat kaun rakhta hai  
nahin hai nirkh koi mere in ash.ar-e-taza ka  
ye mere khvab hain khvabon ki qimat kaun rakhta hai  
dar-e-khema khula rakkha hai gul kar ke diya ham ne  
so izn-e-am hai lo shauq-e-rukhsat kaun rakhta hai  
mare dushman ka qad is bhiid men mujh se to uncha ho  
yahi men dhundhta huun aisi qamat kaun rakhta hai  
hamare shahr ki raunaq hai kuchh mash.hur logon se  
magar sab jante hain kaisi shohrat kaun rakhta hai  
mera hai kaun dushman meri chahat kaun rakhta hai  
isi par sochte rahne ki fursat kaun rakhta hai  
makinon ke talluq hi se yaad aati hai har basti  
wagarna sirf baam-o-dar se ulfat kaun rakhta hai  
nahin hai nirkh koi mere in ashaar-e-taza ka  
ye mere khwab hain khwabon ki qimat kaun rakhta hai  
dar-e-khema khula rakkha hai gul kar ke diya hum ne  
so izn-e-am hai lo shauq-e-rukhsat kaun rakhta hai  
mare dushman ka qad is bhid mein mujh se to uncha ho  
yahi mein dhundhta hun aisi qamat kaun rakhta hai  
hamare shahr ki raunaq hai kuchh mashhur logon se  
magar sab jaante hain kaisi shohrat kaun rakhta hai  
