tark-e-ta.alluq kar to chuke hain ik imkan abhi baaqi hai  
ek mahaz se laut aa.e hain ik maidan abhi baaqi hai  
shayad us ne hansi hansi men tark-e-vafa ka zikr kiya ho  
yunhi si ik khush-fahmi hai itminan abhi baaqi hai  
raten us ke hijr men ab bhi naza.a ke aalam men katti hain  
dil men vaisi hi vahshat hai tan men jaan abhi baaqi hai  
bachpan ke is ghar ke saare kamre maliya-met hue  
jis men ham khela karte the vo dalan abhi baaqi hai  
diye munder pa rakh aate hain ham har shaam na jaane kyuun  
shayad us ke laut aane ka kuchh imkan abhi baaqi hai  
ek adalat aur hai jis men ham tum ik din hazir honge  
faisla sun kar khush mat hona ik mizan abhi baaqi hai  
tark-e-talluq kar to chuke hain ek imkan abhi baqi hai  
ek mahaz se laut aae hain ek maidan abhi baqi hai  
shayad us ne hansi hansi mein tark-e-wafa ka zikr kiya ho  
yunhi si ek khush-fahmi hai itminan abhi baqi hai  
raaten us ke hijr mein ab bhi naza ke aalam mein katti hain  
dil mein waisi hi wahshat hai tan mein jaan abhi baqi hai  
bachpan ke is ghar ke sare kamre maliya-met hue  
jis mein hum khela karte the wo dalan abhi baqi hai  
diye munder pa rakh aate hain hum har sham na jaane kyun  
shayad us ke laut aane ka kuchh imkan abhi baqi hai  
ek adalat aur hai jis mein hum tum ek din hazir honge  
faisla sun kar khush mat hona ek mizan abhi baqi hai  
