ho na betab ada tumhari aaj  
naaz karti hai be-qarari aaj  
ud gaya khaak par ghubar apna  
ho ga.i khaak khaksari aaj  
naza.a hai aur roz va.ada-e-vasl  
hai bahar-taur dam-shumari aaj  
mana-e-qatl kyuun hua dushman  
jaan hi ja.egi hamari aaj  
tere aate hi dam men dam aaya  
ho ga.i yaas umid-vari aaj  
koi bhinche hai dil ko pahlu men  
kis ne ki us se ham-kinari aaj  
us ke shikve se hai asar zahir  
kuchh to kahti hai ah-o-zari aaj  
ik na.i aarzu ka khuun hua  
ham hain aur taaza sogvari aaj  
chhut ga.e mar ke nesh-e-hijran se  
kaam aaya hai zakhm-e-kari aaj  
bekasi kyuun hai na.ash par majma.a  
kya hui tu miri piyari aaj  
bhule hazrat nasihat ai naseh  
hai kisi ki to yadgari aaj  
'momin' us but ko dekh aah bhari  
kya hua laf-e-din-dari aaj  
ho na betab ada tumhaari aaj  
naz karti hai be-qarari aaj  
ud gaya khak par ghubar apna  
ho gai khak khaksari aaj  
naza hai aur roz wada-e-wasl  
hai bahar-taur dam-shumari aaj  
mana-e-qatl kyun hua dushman  
jaan hi jaegi hamari aaj  
tere aate hi dam mein dam aaya  
ho gai yas umid-wari aaj  
koi bhinche hai dil ko pahlu mein  
kis ne ki us se ham-kinari aaj  
us ke shikwe se hai asar zahir  
kuchh to kahti hai aah-o-zari aaj  
ek nai aarzu ka khun hua  
hum hain aur taza sogwari aaj  
chhut gae mar ke nesh-e-hijran se  
kaam aaya hai zakhm-e-kari aaj  
bekasi kyun hai nash par majma  
kya hui tu meri piyari aaj  
bhule hazrat nasihat ai naseh  
hai kisi ki to yaadgari aaj  
'momin' us but ko dekh aah bhari  
kya hua laf-e-din-dari aaj  
