dua karo ki koi pyaas nazr-e-jam na ho  
vo zindagi hi nahin hai jo na-tamam na ho  
jo mujh men tujh men chala aa raha hai sadiyon se  
kahin hayat usi fasle ka naam na ho  
koi charagh na aansu na arzu-e-sahar  
khuda kare ki kisi ghar men aisi shaam na ho  
ajiib shart laga.i hai ehtiyaton ne  
ki tera zikr karun aur tera naam na ho  
saba-mizaj ki tezi bhi ek ne.amat hai  
agar charagh bujhana hi ek kaam na ho  
'vasim' kitni hi sub.hen lahu lahu guzrin  
ik aisi sub.h bhi aa.e ki jis ki shaam na ho  
dua karo ki koi pyas nazr-e-jam na ho  
wo zindagi hi nahin hai jo na-tamam na ho  
jo mujh mein tujh mein chala aa raha hai sadiyon se  
kahin hayat usi fasle ka nam na ho  
koi charagh na aansu na aarzu-e-sahar  
khuda kare ki kisi ghar mein aisi sham na ho  
ajib shart lagai hai ehtiyaton ne  
ki tera zikr karun aur tera nam na ho  
saba-mizaj ki tezi bhi ek neamat hai  
agar charagh bujhana hi ek kaam na ho  
'wasim' kitni hi subhen lahu lahu guzrin  
ek aisi subh bhi aae ki jis ki sham na ho  
