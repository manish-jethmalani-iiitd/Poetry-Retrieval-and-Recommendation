thi vasl men bhi fikr-e-juda.i tamam shab  
vo aa.e to bhi niind na aa.i tamam shab  
vaan ta.ana tir-e-yar yahan shikva zakhm-rez  
baham thi kis maze ki lada.i tamam shab  
rangin hain khun-e-sar se vo haath aj-kal rahe  
jis haath men vo dast-e-hina.i tamam shab  
taalu se yaan zaban sahar tak nahin lagi  
tha kis ko shughl-e-naghma-e-sara.i tamam shab  
yak baar dekhte hi mujhe ghash jo aa gaya  
bhule the vo bhi hosh-ruha.i tamam shab  
mar jaate kyuun na sub.h ke hote hi hijr men  
taklif kaisi kaisi utha.i tamam shab  
garm-e-javab-e-shikva-e-jaur-e-adu raha  
us shola-khu ne jaan jala.i tamam shab  
kahta hai mehr-vash tumhen kyuun ghair gar nahin  
din bhar hamesha vasl juda.i tamam shab  
dhar paanv astan pe ki is aarzu men aah  
ki hai kisi ne nasiya-sa.i tamam shab  
'momin' main apne nalon ke sadqe ki kahte hain  
un ko bhi aaj niind na aa.i tamam shab  
thi wasl mein bhi fikr-e-judai tamam shab  
wo aae to bhi nind na aai tamam shab  
wan tana tir-e-yar yahan shikwa zakhm-rez  
baham thi kis maze ki ladai tamam shab  
rangin hain khun-e-sar se wo hath aaj-kal rahe  
jis hath mein wo dast-e-hinai tamam shab  
talu se yan zaban sahar tak nahin lagi  
tha kis ko shughl-e-naghma-e-sarai tamam shab  
yak bar dekhte hi mujhe ghash jo aa gaya  
bhule the wo bhi hosh-ruhai tamam shab  
mar jate kyun na subh ke hote hi hijr mein  
taklif kaisi kaisi uthai tamam shab  
garm-e-jawab-e-shikwa-e-jaur-e-adu raha  
us shola-khu ne jaan jalai tamam shab  
kahta hai mehr-wash tumhein kyun ghair gar nahin  
din bhar hamesha wasl judai tamam shab  
dhar panw aastan pe ki is aarzu mein aah  
ki hai kisi ne nasiya-sai tamam shab  
'momin' main apne nalon ke sadqe ki kahte hain  
un ko bhi aaj nind na aai tamam shab  
