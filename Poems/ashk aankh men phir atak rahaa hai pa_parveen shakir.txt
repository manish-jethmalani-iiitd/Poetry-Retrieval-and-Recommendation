ashk aankh men phir atak raha hai  
kankar sa koi khatak raha hai  
main us ke khayal se gurezan  
vo meri sada jhatak raha hai  
tahrir usi ki hai magar dil  
khat padhte hue atak raha hai  
hain phone pe kis ke saath baten  
aur zehn kahan bhatak raha hai  
sadiyon se safar men hai samundar  
sahil pe thakan tapak raha hai  
ik chand salib-e-shakh-e-gul par  
baali ki tarah latak raha hai  
ashk aankh mein phir atak raha hai  
kankar sa koi khatak raha hai  
main us ke khayal se gurezan  
wo meri sada jhatak raha hai  
tahrir usi ki hai magar dil  
khat padhte hue atak raha hai  
hain phone pe kis ke sath baaten  
aur zehn kahan bhatak raha hai  
sadiyon se safar mein hai samundar  
sahil pe thakan tapak raha hai  
ek chand salib-e-shakh-e-gul par  
baali ki tarah latak raha hai  
