aa hi ja.egi sahar matla-e-imkan to khula  
na sahi bab-e-qafas rauzan-e-zindan to khula  
le ke aa.i to saba us gul-e-chini ka payam  
vo sahi zakhm ki surat lab-e-khandan to khula  
sail-e-rang aa hi rahega magar ai kisht-e-chaman  
zarb-e-mausam to padi band-e-baharan to khula  
dil talak pahunche na pahunche magar ai chashm-e-hayat  
baad muddat ke tira panja-e-mizhgan to khula  
dard ka dard se rishta hai chalo ai 'majruh'  
aaj yaron se ye ik uqda-e-asan to khula  
aa hi jaegi sahar matla-e-imkan to khula  
na sahi bab-e-qafas rauzan-e-zindan to khula  
le ke aai to saba us gul-e-chini ka payam  
wo sahi zakhm ki surat lab-e-khandan to khula  
sail-e-rang aa hi rahega magar ai kisht-e-chaman  
zarb-e-mausam to padi band-e-bahaaran to khula  
dil talak pahunche na pahunche magar ai chashm-e-hayat  
baad muddat ke tera panja-e-mizhgan to khula  
dard ka dard se rishta hai chalo ai 'majruh'  
aaj yaron se ye ek uqda-e-asan to khula  
