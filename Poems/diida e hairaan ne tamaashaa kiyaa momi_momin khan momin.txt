dida-e-hairan ne tamasha kiya  
der talak vo mujhe dekha kiya  
zabt-e-fughan go ki asar tha kiya  
hausla kya kya na kiya kya kiya  
aankh na lagne se shab ahbab ne  
aankh ke lag jaane ka charcha kiya  
mar ga.e us ke lab-e-jan-bakhsh par  
ham ne ilaaj aap hi apna kiya  
bujh ga.i ik aah men sham-e-hayat  
mujh ko dam-e-sard ne thanda kiya  
ghair ayadat se bura mante  
qatl kiya aan ke achchha kiya  
un se pari-vash ko na dekhe koi  
mujh ko miri sharm ne rusva kiya  
zindagi-e-hijr bhi ik maut thi  
marg ne kya kar-e-masiha kiya  
paan men ye rang kahan aap ne  
aap mire khuun ka da.ava kiya  
jaur ka shikva na karun zulm hai  
raaz mira sabr ne ifsha kiya  
kuchh bhi ban aati nahin kya kijiye  
us ke bigadne ne kuchh aisa kiya  
jaa.e thi teri mire dil men so hai  
ghair se kyuun shikva-e-beja kiya  
rahm falak aur mire haal par  
tu ne karam ai sitam-ara kiya  
sach hi sahi aap ka paiman vale  
marg ne kab vada-e-farda kiya  
da.ava-e-taklif se jallad ne  
roz-e-jaza qatl phir apna kiya  
marg ne hijran men chhupaya hai munh  
lo munh usi parda-nashin ka kiya  
dushman-e-'momin' hi rahe but sada  
mujh se mire naam ne ye kya kiya  
dida-e-hairan ne tamasha kiya  
der talak wo mujhe dekha kiya  
zabt-e-fughan go ki asar tha kiya  
hausla kya kya na kiya kya kiya  
aankh na lagne se shab ahbab ne  
aankh ke lag jaane ka charcha kiya  
mar gae us ke lab-e-jaan-bakhsh par  
hum ne ilaj aap hi apna kiya  
bujh gai ek aah mein sham-e-hayat  
mujh ko dam-e-sard ne thanda kiya  
ghair ayaadat se bura mante  
qatl kiya aan ke achchha kiya  
un se pari-wash ko na dekhe koi  
mujh ko meri sharm ne ruswa kiya  
zindagi-e-hijr bhi ek maut thi  
marg ne kya kar-e-masiha kiya  
pan mein ye rang kahan aap ne  
aap mere khun ka dawa kiya  
jaur ka shikwa na karun zulm hai  
raaz mera sabr ne ifsha kiya  
kuchh bhi ban aati nahin kya kijiye  
us ke bigadne ne kuchh aisa kiya  
jae thi teri mere dil mein so hai  
ghair se kyun shikwa-e-beja kiya  
rahm falak aur mere haal par  
tu ne karam ai sitam-ara kiya  
sach hi sahi aap ka paiman wale  
marg ne kab wada-e-farda kiya  
dawa-e-taklif se jallad ne  
roz-e-jaza qatl phir apna kiya  
marg ne hijran mein chhupaya hai munh  
lo munh usi parda-nashin ka kiya  
dushman-e-'momin' hi rahe but sada  
mujh se mere nam ne ye kya kiya  
