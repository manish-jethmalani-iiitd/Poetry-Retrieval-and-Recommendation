vaan rasa.i nahin to phir kya hai  
ye juda.i nahin to phir kya hai  
ho mulaqat to safa.i se  
aur safa.i nahin to phir kya hai  
dilruba ko hai dilruba.i shart  
dilruba.i nahin to phir kya hai  
gila hota hai ashna.i men  
ashna.i nahin to phir kya hai  
allah allah re un buton ka ghurur  
ye khuda.i nahin to phir kya hai  
maut aa.i to tal nahin sakti  
aur aa.i nahin to phir kya hai  
magas-e-qab aghniya hona hai  
be-haya.i nahin to phir kya hai  
bosa-e-lab dil-e-shikasta ko  
momya.i nahin to phir kya hai  
nahin rone men gar 'zafar' tasir  
jag-hansa.i nahin to phir kya hai  
wan rasai nahin to phir kya hai  
ye judai nahin to phir kya hai  
ho mulaqat to safai se  
aur safai nahin to phir kya hai  
dilruba ko hai dilrubai shart  
dilrubai nahin to phir kya hai  
gila hota hai aashnai mein  
aashnai nahin to phir kya hai  
allah allah re un buton ka ghurur  
ye khudai nahin to phir kya hai  
maut aai to tal nahin sakti  
aur aai nahin to phir kya hai  
magas-e-qab aghniya hona hai  
be-hayai nahin to phir kya hai  
bosa-e-lab dil-e-shikasta ko  
momyai nahin to phir kya hai  
nahin rone mein gar 'zafar' tasir  
jag-hansai nahin to phir kya hai  
