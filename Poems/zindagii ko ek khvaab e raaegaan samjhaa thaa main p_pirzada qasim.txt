zindagi ko ek khvab-e-ra.egan samjha tha main  
be-karan ta.abir hogi ye kahan samjha tha main  
rah-rau guzre chale jaate the rah-e-zist par  
ik hujum-e-jism-o-jan ko karvan samjha tha main  
itni nazdiki ki jaise chhu raha huun khud ko main  
harz-e-jan hai vo jise vahm-o-guman samjha tha main  
tha bahut saffak tansikh-e-ta.alluq ka fareb  
us ka aalam hai jise apna jahan samjha tha main  
be-talab asuda kab hoti hai kisht-e-arzu  
be-guman dil ho rahega gulistan samjha tha main  
ik tavaqqo.a thi ki ye lahja bhi samjhega koi  
chashm-e-khun-afshan ko andaz-e-bayan samjha tha main  
rabt-e-baham tha faqat lafz-o-bayan ka irtibat  
hai koi rasm-e-vafa bhi darmiyan samjha tha main  
is qadar manus tha fitrat ke lahje ka jamal  
so use apna sukhan apni zaban samjha tha main  
ye to hain a.indagan ki raushni ke da.ere  
in ko ab tak apne qadmon ke nishan samjha tha main  
zindagi ko ek khwab-e-raegan samjha tha main  
be-karan tabir hogi ye kahan samjha tha main  
rah-rau guzre chale jate the rah-e-zist par  
ek hujum-e-jism-o-jaan ko karwan samjha tha main  
itni nazdiki ki jaise chhu raha hun khud ko main  
harz-e-jaan hai wo jise wahm-o-guman samjha tha main  
tha bahut saffak tansikh-e-talluq ka fareb  
us ka aalam hai jise apna jahan samjha tha main  
be-talab aasuda kab hoti hai kisht-e-arzu  
be-guman dil ho rahega gulistan samjha tha main  
ek tawaqqoa thi ki ye lahja bhi samjhega koi  
chashm-e-khun-afshan ko andaz-e-bayan samjha tha main  
rabt-e-baham tha faqat lafz-o-bayan ka irtibaat  
hai koi rasm-e-wafa bhi darmiyan samjha tha main  
is qadar manus tha fitrat ke lahje ka jamal  
so use apna sukhan apni zaban samjha tha main  
ye to hain aaindagan ki raushni ke daere  
in ko ab tak apne qadmon ke nishan samjha tha main  
