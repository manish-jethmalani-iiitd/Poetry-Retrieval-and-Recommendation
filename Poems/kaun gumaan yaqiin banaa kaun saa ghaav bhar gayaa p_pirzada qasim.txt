kaun guman yaqin bana kaun sa ghaav bhar gaya  
jaise sabhi guzar ga.e 'jaun' bhi kal guzar gaya  
us ka charagh-e-vasl to hijr se rabte men tha  
vo bhi na jal saka udhar ye bhi idhar bikhar gaya  
ziist ki raunaqen tamam us ki talash men rahin  
aur vo gham-nazhad 'jaun' kis ko khabar kidhar gaya  
gam-ba-gam ik bahisht aur vo us ki ek hasht  
raah men bhi ruka nahin aur na apne ghar gaya  
rasm-e-supurdagi ko kab darkhur-e'tina kaha  
khud se jo tha gurez-pa sab se gurez kar gaya  
us ke sukhan ka mo.ajiza us ki nahin men dekhiye  
haan bhi hai majra magar 'jaun' kahan udhar gaya  
us ko tha sakht ikhtilaf ziist ke matn se so vo  
bar-sar-e-hashiya raha aur kamal kar gaya  
us ke khayal ki numud ahd-ba-ahd javedan  
bas ye kaho ki 'jaun' hai ye na kaho ki mar gaya  
kaun guman yaqin bana kaun sa ghaw bhar gaya  
jaise sabhi guzar gae 'jaun' bhi kal guzar gaya  
us ka charagh-e-wasl to hijr se rabte mein tha  
wo bhi na jal saka udhar ye bhi idhar bikhar gaya  
zist ki raunaqen tamam us ki talash mein rahin  
aur wo gham-nazhad 'jaun' kis ko khabar kidhar gaya  
gam-ba-gam ek bahisht aur wo us ki ek hasht  
rah mein bhi ruka nahin aur na apne ghar gaya  
rasm-e-supurdagi ko kab darkhur-e'tina kaha  
khud se jo tha gurez-pa sab se gurez kar gaya  
us ke sukhan ka moajiza us ki nahin mein dekhiye  
han bhi hai majra magar 'jaun' kahan udhar gaya  
us ko tha sakht ikhtilaf zist ke matn se so wo  
bar-sar-e-hashiya raha aur kamal kar gaya  
us ke khayal ki numud ahd-ba-ahd jawedan  
bas ye kaho ki 'jaun' hai ye na kaho ki mar gaya  
