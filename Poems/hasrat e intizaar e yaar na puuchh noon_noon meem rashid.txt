hasrat-e-intizar-e-yar na puchh  
haa.e vo shiddat-e-intizar na puchh  
rang-e-gulshan dam-e-bahar na puchh  
vahshat-e-qalb-e-be-qarar na puchh  
sadma-e-andalib-e-zar na puchh  
talkh anjami-e-bahar na puchh  
ghair par lutf main rahin-e-sitam  
mujh se a.ina-e-bazm-e-yar na puchh  
de diya dard mujh ko dil ke evaz  
haa.e lutf-e-sitam-shi.ar na puchh  
phir hui yad-e-mai-kashi taaza  
masti-e-abr-e-nau-bahar na puchh  
mujh ko dhoka hai tar-e-bistar ka  
na-tavani-e-jism-e-yar na puchh  
main huun na-ashna-e-vasl hunuz  
mujh se kaif-e-visal-e-yar na puchh  
hasrat-e-intizar-e-yar na puchh  
hae wo shiddat-e-intizar na puchh  
rang-e-gulshan dam-e-bahaar na puchh  
wahshat-e-qalb-e-be-qarar na puchh  
sadma-e-andalib-e-zar na puchh  
talkh anjami-e-bahaar na puchh  
ghair par lutf main rahin-e-sitam  
mujh se aaina-e-bazm-e-yar na puchh  
de diya dard mujh ko dil ke ewaz  
hae lutf-e-sitam-shiar na puchh  
phir hui yaad-e-mai-kashi taza  
masti-e-abr-e-nau-bahaar na puchh  
mujh ko dhoka hai tar-e-bistar ka  
na-tawani-e-jism-e-yar na puchh  
main hun na-ashna-e-wasl hunuz  
mujh se kaif-e-visal-e-yar na puchh  
