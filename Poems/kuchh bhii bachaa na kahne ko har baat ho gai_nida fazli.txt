kuchh bhi bacha na kahne ko har baat ho ga.i  
aao kahin sharab piyen raat ho ga.i  
phir yuun hua ki vaqt ka pansa palat gaya  
ummid jiit ki thi magar maat ho ga.i  
suraj ko chonch men liye murgha khada raha  
khidki ke parde khinch diye raat ho ga.i  
vo aadmi tha kitna bhala kitna pur-khulus  
us se bhi aaj liije mulaqat ho ga.i  
raste men vo mila tha main bach kar guzar gaya  
us ki phati qamis mire saath ho ga.i  
naqsha utha ke koi naya shahr dhundhiye  
is shahr men to sab se mulaqat ho ga.i  
kuchh bhi bacha na kahne ko har baat ho gai  
aao kahin sharab piyen raat ho gai  
phir yun hua ki waqt ka pansa palat gaya  
ummid jit ki thi magar mat ho gai  
suraj ko chonch mein liye murgha khada raha  
khidki ke parde khinch diye raat ho gai  
wo aadmi tha kitna bhala kitna pur-khulus  
us se bhi aaj lije mulaqat ho gai  
raste mein wo mila tha main bach kar guzar gaya  
us ki phati qamis mere sath ho gai  
naqsha utha ke koi naya shahr dhundhiye  
is shahr mein to sab se mulaqat ho gai  
