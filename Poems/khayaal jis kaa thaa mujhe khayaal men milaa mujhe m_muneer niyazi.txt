khayal jis ka tha mujhe khayal men mila mujhe  
saval ka javab bhi saval men mila mujhe  
gaya to is tarah gaya ki muddaton nahin mila  
mila jo phir to yuun ki vo malal men mila mujhe  
tamam ilm ziist ka guzishtagan se hi hua  
amal guzishta daur ka misal men mila mujhe  
har ek sakht vaqt ke baad aur vaqt hai  
nishan kamal-e-fikr ka zaval men mila mujhe  
nihal sabz rang men jamal jis ka hai 'munir'  
kisi qadim khvab ke muhal men mila mujhe  
khayal jis ka tha mujhe khayal mein mila mujhe  
sawal ka jawab bhi sawal mein mila mujhe  
gaya to is tarah gaya ki muddaton nahin mila  
mila jo phir to yun ki wo malal mein mila mujhe  
tamam ilm zist ka guzishtagan se hi hua  
amal guzishta daur ka misal mein mila mujhe  
har ek sakht waqt ke baad aur waqt hai  
nishan kamal-e-fikr ka zawal mein mila mujhe  
nihaal sabz rang mein jamal jis ka hai 'munir'  
kisi qadim khwab ke muhaal mein mila mujhe  
