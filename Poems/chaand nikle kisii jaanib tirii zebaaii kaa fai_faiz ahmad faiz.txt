chand nikle kisi janib tiri zeba.i ka  
rang badle kisi surat shab-e-tanha.i ka  
daulat-e-lab se phir ai khusrav-e-shirin-dahanan  
aaj arzan ho koi harf shanasa.i ka  
garmi-e-rashk se har anjuman-e-gul-badanan  
tazkira chhede tiri pairahan-ara.i ka  
sehn-e-gulshan men kabhi ai shah-e-shamshad-qadan  
phir nazar aa.e saliqa tiri ra.ana.i ka  
ek baar aur masiha-e-dil-e-dil-zadagan  
koi va.ada koi iqrar masiha.i ka  
diida o dil ko sambhalo ki sar-e-sham-e-firaq  
saz-o-saman baham pahuncha hai rusva.i ka  
chand nikle kisi jaanib teri zebai ka  
rang badle kisi surat shab-e-tanhai ka  
daulat-e-lab se phir ai khusraw-e-shirin-dahanan  
aaj arzan ho koi harf shanasai ka  
garmi-e-rashk se har anjuman-e-gul-badanan  
tazkira chhede teri pairahan-arai ka  
sehn-e-gulshan mein kabhi ai shah-e-shamshad-qadan  
phir nazar aae saliqa teri ranai ka  
ek bar aur masiha-e-dil-e-dil-zadagan  
koi wada koi iqrar masihai ka  
dida o dil ko sambhaalo ki sar-e-sham-e-firaq  
saz-o-saman baham pahuncha hai ruswai ka  
