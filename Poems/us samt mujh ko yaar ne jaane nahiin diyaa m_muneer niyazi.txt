us samt mujh ko yaar ne jaane nahin diya  
ik aur shahr-e-yar men aane nahin diya  
kuchh vaqt chahte the ki sochen tire liye  
tu ne vo vaqt ham ko zamane nahin diya  
manzil hai us mahak ki kahan kis chaman men hai  
us ka pata safar men hava ne nahin diya  
roka ana ne kavish-e-be-sud se mujhe  
us but ko apna haal sunane nahin diya  
hai jis ke ba.ad ahd-e-zaval-ashna 'munir'  
itna kamal ham ko khuda ne nahin diya  
us samt mujh ko yar ne jaane nahin diya  
ek aur shahr-e-yar mein aane nahin diya  
kuchh waqt chahte the ki sochen tere liye  
tu ne wo waqt hum ko zamane nahin diya  
manzil hai us mahak ki kahan kis chaman mein hai  
us ka pata safar mein hawa ne nahin diya  
roka ana ne kawish-e-be-sud se mujhe  
us but ko apna haal sunane nahin diya  
hai jis ke baad ahd-e-zawal-ashna 'munir'  
itna kamal hum ko khuda ne nahin diya  
