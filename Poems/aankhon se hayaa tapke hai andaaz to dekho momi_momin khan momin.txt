ankhon se haya tapke hai andaz to dekho  
hai bul-havason par bhi sitam naaz to dekho  
us but ke liye main havas-e-hur se guzra  
is ishq-e-khush-anjam ka aghaz to dekho  
chashmak miri vahshat pe hai kya hazrat-e-naseh  
tarz-e-nigah-e-chashm-e-fusun-saz to dekho  
arbab-e-havas haar ke bhi jaan pe khele  
kam-tala.i-e-ashiq-e-jan-baz to dekho  
majlis men mire zikr ke aate hi uthe vo  
badnami-e-ushshaq ka e.azaz to dekho  
mahfil men tum aghyar ko duz-dida nazar se  
manzur hai pinhan na rahe raaz to dekho  
us ghairat-e-nahid ki har taan hai dipak  
sho.ala sa lapak jaa.e hai avaz to dekho  
den paki-e-daman ki gavahi mire aansu  
us yusuf-e-bedard ka e.ajaz to dekho  
jannat men bhi 'momin' na mila haa.e buton se  
jaur-e-ajal-e-tafraqa-pardaz to dekho  
aankhon se haya tapke hai andaz to dekho  
hai bul-hawason par bhi sitam naz to dekho  
us but ke liye main hawas-e-hur se guzra  
is ishq-e-khush-anjam ka aaghaz to dekho  
chashmak meri wahshat pe hai kya hazrat-e-naseh  
tarz-e-nigah-e-chashm-e-fusun-saz to dekho  
arbab-e-hawas haar ke bhi jaan pe khele  
kam-talai-e-ashiq-e-jaan-baz to dekho  
majlis mein mere zikr ke aate hi uthe wo  
badnami-e-ushshaq ka eazaz to dekho  
mahfil mein tum aghyar ko duz-dida nazar se  
manzur hai pinhan na rahe raaz to dekho  
us ghairat-e-nahid ki har tan hai dipak  
shoala sa lapak jae hai aawaz to dekho  
den paki-e-daman ki gawahi mere aansu  
us yusuf-e-bedard ka eajaz to dekho  
jannat mein bhi 'momin' na mila hae buton se  
jaur-e-ajal-e-tafraqa-pardaz to dekho  
