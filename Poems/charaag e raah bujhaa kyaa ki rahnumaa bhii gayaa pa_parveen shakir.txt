charagh-e-rah bujha kya ki rahnuma bhi gaya  
hava ke saath musafir ka naqsh-e-pa bhi gaya  
main phuul chunti rahi aur mujhe khabar na hui  
vo shakhs aa ke mire shahr se chala bhi gaya  
bahut aziiz sahi us ko meri dildari  
magar ye hai ki kabhi dil mira dukha bhi gaya  
ab un darichon pe gahre dabiz parde hain  
vo tank-jhank ka ma.asum silsila bhi gaya  
sab aa.e meri ayadat ko vo bhi aaya tha  
jo sab ga.e to mira dard-ashna bhi gaya  
ye ghurbaten miri ankhon men kaisi utri hain  
ki khvab bhi mire rukhsat hain ratjaga bhi gaya  
charagh-e-rah bujha kya ki rahnuma bhi gaya  
hawa ke sath musafir ka naqsh-e-pa bhi gaya  
main phul chunti rahi aur mujhe khabar na hui  
wo shakhs aa ke mere shahr se chala bhi gaya  
bahut aziz sahi us ko meri dildari  
magar ye hai ki kabhi dil mera dukha bhi gaya  
ab un darichon pe gahre dabiz parde hain  
wo tank-jhank ka masum silsila bhi gaya  
sab aae meri ayaadat ko wo bhi aaya tha  
jo sab gae to mera dard-ashna bhi gaya  
ye ghurbaten meri aankhon mein kaisi utri hain  
ki khwab bhi mere rukhsat hain ratjaga bhi gaya  
