ye but jo ham ne dobara bana ke rakkha hai  
isi ne ham ko tamasha bana ke rakkha hai  
vo kis tarah hamen in.aam se navazega  
vo jis ne hathon ko kaasa bana ke rakkha hai  
yahan pe koi bachane tumhen na aa.ega  
samundaron ne jazira bana ke rakkha hai  
tamam umr ka hasil hai ye hunar mera  
ki main ne shishe ko hiira bana ke rakkha hai  
kise kise abhi sajda-guzar hona hai  
amir-e-shahr ne khata bana ke rakkha hai  
main bach gaya to yaqinan ye mo.ajiza hoga  
sabhi ne mujh ko nishana bana ke rakkha hai  
koi bata de ye suraj ko ja ke ham ne bhi  
shajar ko dhuup men chhata bana ke rakkha hai  
ye but jo hum ne dobara bana ke rakkha hai  
isi ne hum ko tamasha bana ke rakkha hai  
wo kis tarah hamein inam se nawazega  
wo jis ne hathon ko kasa bana ke rakkha hai  
yahan pe koi bachane tumhein na aaega  
samundaron ne jazira bana ke rakkha hai  
tamam umr ka hasil hai ye hunar mera  
ki main ne shishe ko hira bana ke rakkha hai  
kise kise abhi sajda-guzar hona hai  
amir-e-shahr ne khata bana ke rakkha hai  
main bach gaya to yaqinan ye moajiza hoga  
sabhi ne mujh ko nishana bana ke rakkha hai  
koi bata de ye suraj ko ja ke hum ne bhi  
shajar ko dhup mein chhata bana ke rakkha hai  
