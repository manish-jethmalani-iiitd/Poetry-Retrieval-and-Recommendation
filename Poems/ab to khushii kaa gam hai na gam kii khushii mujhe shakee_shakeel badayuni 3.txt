ab to khushi ka gham hai na gham ki khushi mujhe  
be-his bana chuki hai bahut zindagi mujhe  
vo vaqt bhi khuda na dikha.e kabhi mujhe  
un ki nadamaton pe ho sharmindagi mujhe  
rone pe apne un ko bhi afsurda dekh kar  
yuun ban raha huun jaise ab aa.i hansi mujhe  
yuun dijiye fareb-e-mohabbat ki umr bhar  
main zindagi ko yaad karun zindagi mujhe  
rakhna hai tishna-kam to saaqi bas ik nazar  
sairab kar na de miri tishna-labi mujhe  
paaya hai sab ne dil magar is dil ke bavajud  
ik shai mili hai dil men khatakti hui mujhe  
raazi hon ya khafa hon vo jo kuchh bhi hon 'shakil'  
har haal men qubul hai un ki khushi mujhe  
ab to khushi ka gham hai na gham ki khushi mujhe  
be-his bana chuki hai bahut zindagi mujhe  
wo waqt bhi khuda na dikhae kabhi mujhe  
un ki nadamaton pe ho sharmindagi mujhe  
rone pe apne un ko bhi afsurda dekh kar  
yun ban raha hun jaise ab aai hansi mujhe  
yun dijiye fareb-e-mohabbat ki umr bhar  
main zindagi ko yaad karun zindagi mujhe  
rakhna hai tishna-kaam to saqi bas ek nazar  
sairab kar na de meri tishna-labi mujhe  
paya hai sab ne dil magar is dil ke bawajud  
ek shai mili hai dil mein khatakti hui mujhe  
raazi hon ya khafa hon wo jo kuchh bhi hon 'shakil'  
har haal mein qubul hai un ki khushi mujhe  
