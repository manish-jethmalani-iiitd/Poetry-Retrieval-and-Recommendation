suraj ko nikalna hai so niklega dobara  
ab dekhiye kab dubta hai sub.h ka taara  
maghrib men jo duube use mashriq hi nikale  
main khuub samajhta huun mashiyyat ka ishara  
padhta huun jab us ko to sana karta huun rab ki  
insan ka chehra hai ki qur.an ka paara  
ji haar ke tum paar na kar paao nadi bhi  
vaise to samundar ka bhi hota hai kinara  
jannat mili jhuton ko agar jhuut ke badle  
sachchon ko saza men hai jahannam bhi gavara  
ye kaun sa insaf hai ai arsh-nashino  
bijli jo tumhari hai to khirman hai hamara  
mustaqbil-e-insan ne elaan kiya hai  
a.inda se be-taj rahega sar-e-dara  
suraj ko nikalna hai so niklega dobara  
ab dekhiye kab dubta hai subh ka tara  
maghrib mein jo dube use mashriq hi nikale  
main khub samajhta hun mashiyyat ka ishaara  
padhta hun jab us ko to sana karta hun rab ki  
insan ka chehra hai ki quran ka para  
ji haar ke tum par na kar pao nadi bhi  
waise to samundar ka bhi hota hai kinara  
jannat mili jhuton ko agar jhut ke badle  
sachchon ko saza mein hai jahannam bhi gawara  
ye kaun sa insaf hai ai arsh-nashino  
bijli jo tumhaari hai to khirman hai hamara  
mustaqbil-e-insan ne elan kiya hai  
aainda se be-taj rahega sar-e-dara  
