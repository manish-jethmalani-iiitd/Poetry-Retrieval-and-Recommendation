main takiye par sitare bo raha huun  
janam-din hai akela ro raha huun  
kisi ne jhank kar dekha na dil men  
ki main andar se kaisa ho raha huun  
jo dil par daagh hain pichhli ruton ke  
unhen ab ansuon se dho raha huun  
sabhi parchha.iyan hain saath lekin  
bhari mahfil men tanha ho raha huun  
mujhe in nisbaton se kaun samjha  
main rishte men kisi ka jo raha huun  
main chaunk uthta huun aksar baithe baithe  
ki jaise jagte men so raha huun  
kise paane ki khvahish hai ki 'sajid'  
main rafta rafta khud ko kho raha huun  
main takiye par sitare bo raha hun  
janam-din hai akela ro raha hun  
kisi ne jhank kar dekha na dil mein  
ki main andar se kaisa ho raha hun  
jo dil par dagh hain pichhli ruton ke  
unhen ab aansuon se dho raha hun  
sabhi parchhaiyan hain sath lekin  
bhari mahfil mein tanha ho raha hun  
mujhe in nisbaton se kaun samjha  
main rishte mein kisi ka jo raha hun  
main chaunk uthta hun aksar baithe baithe  
ki jaise jagte mein so raha hun  
kise pane ki khwahish hai ki 'sajid'  
main rafta rafta khud ko kho raha hun  
