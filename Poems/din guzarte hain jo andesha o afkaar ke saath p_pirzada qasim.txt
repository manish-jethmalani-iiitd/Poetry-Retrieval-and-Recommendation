din guzarte hain jo andesha-o-afkar ke saath  
dil dhadakta hai magar ranj-e-giran-bar ke saath  
sainkadon barson pe phaili hain hikayat magar  
vaqiye ek se vabasta hain talvar ke saath  
yuun to sangini-o-bala-qadi achchhi hai magar  
ek saa.e ka tasavvur bhi hai divar ke saath  
ab khala apni hi janib ye safar hai ki yahan  
fasle aur badhe garmi-e-raftar ke saath  
kisi tanha se ajab garmi-e-bazar rahi  
ek amboh-e-tamanna tha kharidar ke saath  
din guzarte hain jo andesha-o-afkar ke sath  
dil dhadakta hai magar ranj-e-giran-bar ke sath  
sainkadon barson pe phaili hain hikayat magar  
waqiye ek se wabasta hain talwar ke sath  
yun to sangini-o-baala-qadi achchhi hai magar  
ek sae ka tasawwur bhi hai diwar ke sath  
ab khala apni hi jaanib ye safar hai ki yahan  
fasle aur badhe garmi-e-raftar ke sath  
kisi tanha se ajab garmi-e-bazar rahi  
ek amboh-e-tamanna tha kharidar ke sath  
