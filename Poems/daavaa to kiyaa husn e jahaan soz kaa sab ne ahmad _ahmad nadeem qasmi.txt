daava to kiya husn-e-jahan-soz ka sab ne  
duniya ka magar ruup badhaya tiri chhab ne  
tu niind men bhi meri taraf dekh raha tha  
sone na diya mujh ko siyah-chashmi-e-shab ne  
har zakhm pe dekhi hain tire pyaar ki mohren  
ye gul bhi khila.e hain teri surkhi-e-lab ne  
khushbu-e-badan aa.i hai phir mauj-e-saba se  
phir kis ko pukara hai tire shahr tarab ne  
darkar hai mujh ko to faqat izn-e-tabassum  
patthar se agar phuul ugaa.e mire rab ne  
vo husn hai insan ki meraj-e-tasavvur  
jis husn ko puuja hai mire sher o adab ne  
dawa to kiya husn-e-jahan-soz ka sab ne  
duniya ka magar rup badhaya teri chhab ne  
tu nind mein bhi meri taraf dekh raha tha  
sone na diya mujh ko siyah-chashmi-e-shab ne  
har zakhm pe dekhi hain tere pyar ki mohren  
ye gul bhi khilae hain teri surkhi-e-lab ne  
khushbu-e-badan aai hai phir mauj-e-saba se  
phir kis ko pukara hai tere shahr tarab ne  
darkar hai mujh ko to faqat izn-e-tabassum  
patthar se agar phul ugae mere rab ne  
wo husn hai insan ki meraj-e-tasawwur  
jis husn ko puja hai mere sher o adab ne  
