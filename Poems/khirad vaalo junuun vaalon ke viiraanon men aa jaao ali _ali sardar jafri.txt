khirad vaalo junun valon ke viranon men aa jaao  
dilon ke baagh zakhmon ke gulistanon men aa jaao  
ye daman o gareban ab salamat rah nahin sakte  
abhi tak kuchh nahin bigda hai divanon men aa jaao  
sitam ki tegh khud dast-e-sitam ko kaat deti hai  
sitam-rano tum ab apne aza-khanon men aa jaao  
ye kab tak sard lashen be-hisi ke barf-khanon men  
charagh-e-dard se raushan shabistanon men aa jaao  
ye kab tak sim-o-zar ke jangalon men mashk-e-khun-khvari  
ye insanon ki basti hai ab insanon men aa jaao  
kabhi shabnam ka qatra ban ke chamko lala-o-gul par  
kabhi dariyaon ki surat bayabanon men aa jaao  
hava hai sakht ab ashkon ke parcham ud nahin sakte  
lahu ke surkh parcham le ke maidanon men aa jaao  
jarahat-khana-e-dil hai talash-e-rang-o-nik.hat men  
kahan ho ai gulistano garebanon men aa jaao  
zamana kar raha hai ehtimam-e-jashn-e-bedari  
gareban chaak kar ke sho.ala-damanon men aa jaao  
khirad walo junun walon ke viranon mein aa jao  
dilon ke bagh zakhmon ke gulistanon mein aa jao  
ye daman o gareban ab salamat rah nahin sakte  
abhi tak kuchh nahin bigda hai diwanon mein aa jao  
sitam ki tegh khud dast-e-sitam ko kat deti hai  
sitam-rano tum ab apne aza-khanon mein aa jao  
ye kab tak sard lashen be-hisi ke barf-khanon mein  
charagh-e-dard se raushan shabistanon mein aa jao  
ye kab tak sim-o-zar ke jangalon mein mashk-e-khun-khwari  
ye insanon ki basti hai ab insanon mein aa jao  
kabhi shabnam ka qatra ban ke chamko lala-o-gul par  
kabhi dariyaon ki surat bayabanon mein aa jao  
hawa hai sakht ab ashkon ke parcham ud nahin sakte  
lahu ke surkh parcham le ke maidanon mein aa jao  
jarahat-khana-e-dil hai talash-e-rang-o-nikhat mein  
kahan ho ai gulistano garebanon mein aa jao  
zamana kar raha hai ehtimam-e-jashn-e-bedari  
gareban chaak kar ke shoala-damanon mein aa jao  
