apni girah se kuchh na mujhe aap dijiye  
akhbar men to naam mira chhap dijiye  
dekho jise vo pioner office men hai data  
bahr-e-khuda mujhe bhi kahin chhap dijiye  
chashm-e-jahan se halat-e-asli chhupi nahin  
akhbar men jo chahiye vo chhap dijiye  
da.ava bahut bada hai riyazi men aap ko  
tul-e-shab-e-firaq ko to naap dijiye  
sunte nahin hain shaikh na.i raushni ki baat  
engine ki un ke kaan men ab bhaap dijiye  
is but ke dar pe ghair se 'akbar' ne kah diya  
zar hi main dene laaya huun jaan aap dijiye  
apni girah se kuchh na mujhe aap dijiye  
akhbar mein to nam mera chhap dijiye  
dekho jise wo pioneer office mein hai data  
bahr-e-khuda mujhe bhi kahin chhap dijiye  
chashm-e-jahan se haalat-e-asli chhupi nahin  
akhbar mein jo chahiye wo chhap dijiye  
dawa bahut bada hai riyazi mein aap ko  
tul-e-shab-e-firaq ko to nap dijiye  
sunte nahin hain shaikh nai raushni ki baat  
engine ki un ke kan mein ab bhap dijiye  
is but ke dar pe ghair se 'akbar' ne kah diya  
zar hi main dene laya hun jaan aap dijiye  
