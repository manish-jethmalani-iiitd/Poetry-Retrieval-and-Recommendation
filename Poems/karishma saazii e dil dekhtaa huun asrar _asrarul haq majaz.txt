karishma-sazi-e-dil dekhta huun  
tumhen apne muqabil dekhta huun  
jahan manzil ka imkan hi nahin hai  
vahan asar-e-manzil dekhta huun  
sada di tu ne kya jaane kahan se  
magar main janib-e-dil dekhta huun  
kahan ka rahnuma aur kaisi rahen  
jidhar badhta huun manzil dekhta huun  
ishara hai tira tufan ki janib  
magar main huun ki sahil dekhta huun  
mohabbat hi mohabbat hai jahan par  
mohabbat ki vo manzil dekhta huun  
mire hathon men bhi hai saaz lekin  
abhi main rang-e-mahfil dekhta huun  
tire hathon se jo tuuta tha ik din  
vahi tuuta hua dil dekhta huun  
kabhi tufan hi tufan hai nazar men  
kabhi sahil hi sahil dekhta huun  
ghurur-e-husn-e-batil par nazar hai  
niyaz-e-ishq-e-kamil dekhta huun  
'majaz' aur husn ke qadmon pe sajde  
ma.al-e-zo.am-e-batil dekhta huun  
karishma-sazi-e-dil dekhta hun  
tumhein apne muqabil dekhta hun  
jahan manzil ka imkan hi nahin hai  
wahan aasar-e-manzil dekhta hun  
sada di tu ne kya jaane kahan se  
magar main jaanib-e-dil dekhta hun  
kahan ka rahnuma aur kaisi rahen  
jidhar badhta hun manzil dekhta hun  
ishaara hai tera tufan ki jaanib  
magar main hun ki sahil dekhta hun  
mohabbat hi mohabbat hai jahan par  
mohabbat ki wo manzil dekhta hun  
mere hathon mein bhi hai saz lekin  
abhi main rang-e-mahfil dekhta hun  
tere hathon se jo tuta tha ek din  
wahi tuta hua dil dekhta hun  
kabhi tufan hi tufan hai nazar mein  
kabhi sahil hi sahil dekhta hun  
ghurur-e-husn-e-baatil par nazar hai  
niyaz-e-ishq-e-kaamil dekhta hun  
'majaz' aur husn ke qadmon pe sajde  
maal-e-zoam-e-baatil dekhta hun  
