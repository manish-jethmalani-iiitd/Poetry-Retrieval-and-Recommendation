dil le ke hamara jo koi talib-e-jan hai  
ham bhi ye samajhte hain ki ji hai to jahan hai  
har ek ke dukh-dard ka ab zikr-o-bayan hai  
mujh ko bhi ho rukhsat mire bhi munh men zaban hai  
is ishq ke hai tu hi saza-var ki har ek  
dil de ke tire naam ko juya-e-nishan hai  
juinda-e-har-chiz hai yabinda jahan men  
juz umr-e-guzishta ki vo dhundo to kahan hai  
piiri jo tu jaave to javani se ye kahna  
khush rahiyo mari jaan tu jidhar hai jahan hai  
pahuncha na koi murgh kabhu apne chaman tak  
juz ta.ir-e-hasrat ki vo yaan bal-fishan hai  
tujh se to kisu tarah mira kuchh nahin chalta  
juz khuun ki ankhon se shab o roz ravan hai  
saaqi tu nazar kijiyo tuk sub.h-e-chaman ko  
is piir ke jalve ka bhala koi javan hai  
'sauda' ka tire dasht men tiflan se hai ye haal  
jidhar vo khada hove to juun sang-e-nishan hai  
dil le ke hamara jo koi talib-e-jaan hai  
hum bhi ye samajhte hain ki ji hai to jahan hai  
har ek ke dukh-dard ka ab zikr-o-bayan hai  
mujh ko bhi ho rukhsat mere bhi munh mein zaban hai  
is ishq ke hai tu hi saza-war ki har ek  
dil de ke tere nam ko juya-e-nishan hai  
juinda-e-har-chiz hai yabinda jahan mein  
juz umr-e-guzishta ki wo dhundo to kahan hai  
piri jo tu jawe to jawani se ye kahna  
khush rahiyo mari jaan tu jidhar hai jahan hai  
pahuncha na koi murgh kabhu apne chaman tak  
juz tair-e-hasrat ki wo yan baal-fishan hai  
tujh se to kisu tarah mera kuchh nahin chalta  
juz khun ki aankhon se shab o roz rawan hai  
saqi tu nazar kijiyo tuk subh-e-chaman ko  
is pir ke jalwe ka bhala koi jawan hai  
'sauda' ka tere dasht mein tiflan se hai ye haal  
jidhar wo khada howe to jun sang-e-nishan hai  
