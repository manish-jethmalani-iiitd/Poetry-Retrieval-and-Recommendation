shabon ki zulf ki ru-e-sahar ki khair manao  
nigar-e-shams urus-e-qamar ki khair manao  
sipah-e-dushman-e-insaniyat qarib aa.i  
dayar-e-husn sar-e-rahguzar ki khair manao  
abhi to auron ke divar-o-dar pe yurish thi  
ab apne saya-e-divar-o-dar ki khair manao  
chali hai atish-o-ahan ke dil se bad-e-sumum  
chaman ke jalva-e-gul-ha-e-tar ki khair manao  
guzar na jaa.e kahin bahr-o-bar se khuun ki dhaar  
farogh-e-shabnam-o-ab-o-guhar ki khair manao  
ye naf.a-khoron ki danish-farosh duniya hai  
mata-e-ilm ki jins-e-hunar ki khair manao  
mire liye hai miri muflisi-o-napaki  
tum apni paki-e-qalb-o-nazar ki khair manao  
shabon ki zulf ki ru-e-sahar ki khair manao  
nigar-e-shams urus-e-qamar ki khair manao  
sipah-e-dushman-e-insaniyat qarib aai  
dayar-e-husn sar-e-rahguzar ki khair manao  
abhi to auron ke diwar-o-dar pe yurish thi  
ab apne saya-e-diwar-o-dar ki khair manao  
chali hai aatish-o-ahan ke dil se baad-e-sumum  
chaman ke jalwa-e-gul-ha-e-tar ki khair manao  
guzar na jae kahin bahr-o-bar se khun ki dhaar  
farogh-e-shabnam-o-ab-o-guhar ki khair manao  
ye nafa-khoron ki danish-farosh duniya hai  
mata-e-ilm ki jins-e-hunar ki khair manao  
mere liye hai meri muflisi-o-napaki  
tum apni paki-e-qalb-o-nazar ki khair manao  
