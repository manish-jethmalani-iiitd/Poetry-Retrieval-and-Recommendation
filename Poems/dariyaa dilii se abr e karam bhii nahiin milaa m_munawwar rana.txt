dariya-dili se abr-e-karam bhi nahin mila  
lekin mujhe nasib se kam bhi nahin mila  
phir ungliyon ko khuun men dubona pada hamen  
jab ham ko mangne pe qalam bhi nahin mila  
sach bolne ki raah men tanha hamin mile  
is raste men shaikh-e-haram bhi nahin mila  
main ne to saari umr nibha.i hai dosti  
vo mujh se kha ke meri qasam bhi nahin mila  
dil ko khushi bhi had se ziyada nahin mili  
kaase ke e'tibar se gham bhi nahin mila  
dariya-dili se abr-e-karam bhi nahin mila  
lekin mujhe nasib se kam bhi nahin mila  
phir ungliyon ko khun mein dubona pada hamein  
jab hum ko mangne pe qalam bhi nahin mila  
sach bolne ki rah mein tanha hamin mile  
is raste mein shaikh-e-haram bhi nahin mila  
main ne to sari umr nibhai hai dosti  
wo mujh se kha ke meri qasam bhi nahin mila  
dil ko khushi bhi had se ziyaada nahin mili  
kase ke e'tibar se gham bhi nahin mila  
