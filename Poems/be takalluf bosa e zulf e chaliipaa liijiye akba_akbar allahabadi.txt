be-takalluf bosa-e-zulf-e-chalipa lijiye  
naqd-e-dil maujud hai phir kyuun na sauda lijiye  
dil to pahle le chuke ab jaan ke khvahan hain aap  
is men bhi mujh ko nahin inkar achchha lijiye  
paanv pakad kar kahti hai zanjir-e-zindan men raho  
vahshat-e-dil ka hai iima rah-e-sahra lijiye  
ghair ko to kar ke zid karte hain khane men sharik  
mujh se kahte hain agar kuchh bhuuk ho kha lijiye  
khush-numa chizen hain bazar-e-jahan men be-shumar  
ek naqd-e-dil se ya-rab mol kya kya lijiye  
kushta akhir atish-e-furqat se hona hai mujhe  
aur chande surat-e-simab tadpa lijiye  
fasl-e-gul ke aate hi 'akbar' hue behosh aap  
kholiye ankhon ko sahab jam-e-sahba lijiye  
be-takalluf bosa-e-zulf-e-chalipa lijiye  
naqd-e-dil maujud hai phir kyun na sauda lijiye  
dil to pahle le chuke ab jaan ke khwahan hain aap  
is mein bhi mujh ko nahin inkar achchha lijiye  
panw pakad kar kahti hai zanjir-e-zindan mein raho  
wahshat-e-dil ka hai ima rah-e-sahra lijiye  
ghair ko to kar ke zid karte hain khane mein sharik  
mujh se kahte hain agar kuchh bhuk ho kha lijiye  
khush-numa chizen hain bazar-e-jahan mein be-shumar  
ek naqd-e-dil se ya-rab mol kya kya lijiye  
kushta aakhir aatish-e-furqat se hona hai mujhe  
aur chande surat-e-simab tadpa lijiye  
fasl-e-gul ke aate hi 'akbar' hue behosh aap  
kholiye aankhon ko sahab jam-e-sahba lijiye  
