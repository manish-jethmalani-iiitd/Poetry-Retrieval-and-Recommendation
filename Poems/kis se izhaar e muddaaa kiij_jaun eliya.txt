kis se iz.har-e-mudda.a kiije  
aap milte nahin hain kya kiije  
ho na paaya ye faisla ab tak  
aap kiije to kya kiya kiije  
aap the jis ke chara-gar vo javan  
sakht bimar hai dua kiije  
ek hi fan to ham ne sikha hai  
jis se miliye use khafa kiije  
hai taqaza miri tabi.at ka  
har kisi ko charagh-pa kiije  
hai to baare ye alam-e-asbab  
be-sabab chikhne laga kiije  
aaj ham kya gila karen us se  
gila-e-tangi-e-qaba kiije  
nutq haivan par garan hai abhi  
guftugu kam se kam kiya kiije  
hazrat-e-zulf-e-ghaliya-afshan  
naam apna saba saba kiije  
zindagi ka ajab mo.amla hai  
ek lamhe men faisla kiije  
mujh ko aadat hai ruuth jaane ki  
aap mujh ko mana liya kiije  
milte rahiye isi tapak ke saath  
bevafa.i ki intiha kiije  
kohkan ko hai khud-kushi khvahish  
shah-bano se iltija kiije  
mujh se kahti thiin vo sharab ankhen  
aap vo zahar mat piya kiije  
rang har rang men hai dad-talab  
khuun thukun to vah-va kiije  
kis se izhaar-e-muddaa kije  
aap milte nahin hain kya kije  
ho na paya ye faisla ab tak  
aap kije to kya kiya kije  
aap the jis ke chaara-gar wo jawan  
sakht bimar hai dua kije  
ek hi fan to hum ne sikha hai  
jis se miliye use khafa kije  
hai taqaza meri tabiat ka  
har kisi ko charagh-pa kije  
hai to bare ye aalam-e-asbab  
be-sabab chikhne laga kije  
aaj hum kya gila karen us se  
gila-e-tangi-e-qaba kije  
nutq haiwan par garan hai abhi  
guftugu kam se kam kiya kije  
hazrat-e-zulf-e-ghaaliya-afshan  
nam apna saba saba kije  
zindagi ka ajab moamla hai  
ek lamhe mein faisla kije  
mujh ko aadat hai ruth jaane ki  
aap mujh ko mana liya kije  
milte rahiye isi tapak ke sath  
bewafai ki intiha kije  
kohkan ko hai khud-kushi khwahish  
shah-bano se iltija kije  
mujh se kahti thin wo sharab aankhen  
aap wo zahar mat piya kije  
rang har rang mein hai dad-talab  
khun thukun to wah-wa kije  
