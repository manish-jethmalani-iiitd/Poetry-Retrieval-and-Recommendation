barbad-e-tamanna pe itaab aur ziyada  
haan meri mohabbat ka javab aur ziyada  
ro.en na abhi ahl-e-nazar haal pe mere  
hona hai abhi mujh ko kharab aur ziyada  
avara o majnun hi pe mauquf nahin kuchh  
milne hain abhi mujh ko khitab aur ziyada  
utthenge abhi aur bhi tufan mire dil se  
dekhunga abhi ishq ke khvab aur ziyada  
tapkega lahu aur mire dida-e-tar se  
dhadkega dil-e-khana-kharab aur ziyada  
hogi miri baton se unhen aur bhi hairat  
aa.ega unhen mujh se hijab aur ziyada  
use mutrib-e-bebak koi aur bhi naghma  
ai saqi-e-fayyaz sharab aur ziyada  
barbaad-e-tamanna pe itab aur ziyaada  
han meri mohabbat ka jawab aur ziyaada  
roen na abhi ahl-e-nazar haal pe mere  
hona hai abhi mujh ko kharab aur ziyaada  
aawara o majnun hi pe mauquf nahin kuchh  
milne hain abhi mujh ko khitab aur ziyaada  
utthenge abhi aur bhi tufan mere dil se  
dekhunga abhi ishq ke khwab aur ziyaada  
tapkega lahu aur mere dida-e-tar se  
dhadkega dil-e-khana-kharab aur ziyaada  
hogi meri baaton se unhen aur bhi hairat  
aaega unhen mujh se hijab aur ziyaada  
use mutrib-e-bebak koi aur bhi naghma  
ai saqi-e-fayyaz sharab aur ziyaada  
