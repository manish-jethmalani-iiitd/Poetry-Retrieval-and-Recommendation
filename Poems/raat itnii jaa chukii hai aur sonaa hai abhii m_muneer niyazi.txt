raat itni ja chuki hai aur sona hai abhi  
is nagar men ik khushi ka khvab bona hai abhi  
kyuun diya dil us but-e-kamsin ko aise vaqt men  
dil si shai jis ke liye bas ik khilauna hai abhi  
aisi yadon men ghire hain jin se kuchh hasil nahin  
aur kitna vaqt un yadon men khona hai abhi  
jo hua hona hi tha so ho gaya hai dosto  
daagh is ahd-e-sitam ka dil se dhona hai abhi  
ham ne khilte dekhna hai phir khayaban-e-bahar  
shahr ke atraf ki mitti men sona hai abhi  
baith jaa.en saya-e-daman-e-ahmad men 'munir'  
aur phir sochen vo baten jin ko hona hai abhi  
raat itni ja chuki hai aur sona hai abhi  
is nagar mein ek khushi ka khwab bona hai abhi  
kyun diya dil us but-e-kamsin ko aise waqt mein  
dil si shai jis ke liye bas ek khilauna hai abhi  
aisi yaadon mein ghire hain jin se kuchh hasil nahin  
aur kitna waqt un yaadon mein khona hai abhi  
jo hua hona hi tha so ho gaya hai dosto  
dagh is ahd-e-sitam ka dil se dhona hai abhi  
hum ne khilte dekhna hai phir khayaban-e-bahaar  
shahr ke atraf ki mitti mein sona hai abhi  
baith jaen saya-e-daman-e-ahmad mein 'munir'  
aur phir sochen wo baaten jin ko hona hai abhi  
