phir ga.i aap ki do din men tabi.at kaisi  
ye vafa kaisi thi sahab ye muravvat kaisi  
dost ahbab se hans bol ke kat ja.egi raat  
rind-e-azad hain ham ko shab-e-furqat kaisi  
jis hasin se hui ulfat vahi ma.ashuq apna  
ishq kis chiiz ko kahte hain tabi.at kaisi  
hai jo qismat men vahi hoga na kuchh kam na siva  
aarzu kahte hain kis chiiz ko hasrat kaisi  
haal khulta nahin kuchh dil ke dhadakne ka mujhe  
aaj rah rah ke bhar aati hai tabi.at kaisi  
kucha-e-yar men jaata to nazara karta  
qais avara hai jangal men ye vahshat kaisi  
phir gai aap ki do din mein tabiat kaisi  
ye wafa kaisi thi sahab ye murawwat kaisi  
dost ahbab se hans bol ke kat jaegi raat  
rind-e-azad hain hum ko shab-e-furqat kaisi  
jis hasin se hui ulfat wahi mashuq apna  
ishq kis chiz ko kahte hain tabiat kaisi  
hai jo qismat mein wahi hoga na kuchh kam na siwa  
aarzu kahte hain kis chiz ko hasrat kaisi  
haal khulta nahin kuchh dil ke dhadakne ka mujhe  
aaj rah rah ke bhar aati hai tabiat kaisi  
kucha-e-yar mein jata to nazara karta  
qais aawara hai jangal mein ye wahshat kaisi  
