chalne ka hausla nahin rukna muhal kar diya  
ishq ke is safar ne to mujh ko nidhal kar diya  
ai miri gul-zamin tujhe chaah thi ik kitab ki  
ahl-e-kitab ne magar kya tira haal kar diya  
milte hue dilon ke biich aur tha faisla koi  
us ne magar bichhadte vaqt aur saval kar diya  
ab ke hava ke saath hai daman-e-yar muntazir  
banu-e-shab ke haath men rakhna sambhal kar diya  
mumkina faislon men ek hijr ka faisla bhi tha  
ham ne to ek baat ki us ne kamal kar diya  
mere labon pe mohr thi par mere shisha-ru ne to  
shahr ke shahr ko mira vaqif-e-hal kar diya  
chehra o naam ek saath aaj na yaad aa sake  
vaqt ne kis shabih ko khvab o khayal kar diya  
muddaton ba.ad us ne aaj mujh se koi gila kiya  
mansab-e-dilbari pe kya mujh ko bahal kar diya  
chalne ka hausla nahin rukna muhaal kar diya  
ishq ke is safar ne to mujh ko nidhaal kar diya  
ai meri gul-zamin tujhe chah thi ek kitab ki  
ahl-e-kitab ne magar kya tera haal kar diya  
milte hue dilon ke bich aur tha faisla koi  
us ne magar bichhadte waqt aur sawal kar diya  
ab ke hawa ke sath hai daman-e-yar muntazir  
banu-e-shab ke hath mein rakhna sambhaal kar diya  
mumkina faislon mein ek hijr ka faisla bhi tha  
hum ne to ek baat ki us ne kamal kar diya  
mere labon pe mohr thi par mere shisha-ru ne to  
shahr ke shahr ko mera waqif-e-haal kar diya  
chehra o nam ek sath aaj na yaad aa sake  
waqt ne kis shabih ko khwab o khayal kar diya  
muddaton baad us ne aaj mujh se koi gila kiya  
mansab-e-dilbari pe kya mujh ko bahaal kar diya  
