agarche tujh se bahut ikhtilaf bhi na hua  
magar ye dil tiri janib se saaf bhi na hua  
ta.alluqat ke barzakh men hi rakha mujh ko  
vo mere haq men na tha aur khilaf bhi na hua  
ajab tha jurm-e-mohabbat ki jis pe dil ne mire  
saza bhi paa.i nahin aur muaaf bhi na hua  
malamaton men kahan saans le sakenge vo log  
ki jin se ku-e-jafa ka tavaf bhi na hua  
ajab nahin hai ki dil par jami mili kaa.i  
bahut dinon se to ye hauz saaf bhi na hua  
hava-e-dahr hamen kis liye bujhati hai  
hamen to tujh se kabhi ikhtilaf bhi na hua  
agarche tujh se bahut ikhtilaf bhi na hua  
magar ye dil teri jaanib se saf bhi na hua  
talluqat ke barzakh mein hi rakha mujh ko  
wo mere haq mein na tha aur khilaf bhi na hua  
ajab tha jurm-e-mohabbat ki jis pe dil ne mere  
saza bhi pai nahin aur muaf bhi na hua  
malamaton mein kahan sans le sakenge wo log  
ki jin se ku-e-jafa ka tawaf bhi na hua  
ajab nahin hai ki dil par jami mili kai  
bahut dinon se to ye hauz saf bhi na hua  
hawa-e-dahr hamein kis liye bujhati hai  
hamein to tujh se kabhi ikhtilaf bhi na hua  
