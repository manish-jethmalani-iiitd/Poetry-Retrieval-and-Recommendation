kar-e-khulus-e-yar ka mujh ko yaqin aa gaya  
itna shadid vaar tha mujh ko yaqin aa gaya  
bas yunhi kuchh guman sa tha koi pas-e-sukhan bhi hai  
dar jo lab-kusha hua mujh ko yaqin aa gaya  
phir vo hava ka qahqaha kaan men gunjne laga  
aur bhi ik diya bujha mujh ko yaqin aa gaya  
da.era-var tha safar ishq-e-junun-sifat ka  
hijr-o-visal kuchh na tha mujh ko yaqin aa gaya  
ab mira dard bujh gaya ab mira zakhm bhar chala  
phir vahi dost aa.ega mujh ko yaqin aa gaya  
kar-e-khulus-e-yar ka mujh ko yaqin aa gaya  
itna shadid war tha mujh ko yaqin aa gaya  
bas yunhi kuchh guman sa tha koi pas-e-sukhan bhi hai  
dar jo lab-kusha hua mujh ko yaqin aa gaya  
phir wo hawa ka qahqaha kan mein gunjne laga  
aur bhi ek diya bujha mujh ko yaqin aa gaya  
daera-war tha safar ishq-e-junun-sifat ka  
hijr-o-visal kuchh na tha mujh ko yaqin aa gaya  
ab mera dard bujh gaya ab mera zakhm bhar chala  
phir wahi dost aaega mujh ko yaqin aa gaya  
