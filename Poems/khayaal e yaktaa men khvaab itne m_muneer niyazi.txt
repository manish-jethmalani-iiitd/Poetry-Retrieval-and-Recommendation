khayal-e-yakta men khvab itne  
saval tanha javab itne  
kabhi na khubi ka dhyan aaya  
hue jahan men kharab itne  
hisab dena pada hamen bhi  
ki ham jo the be-hisab itne  
bas ik nazar men hazar baten  
phir us se aage hijab itne  
mahak uthe rang-e-surkh jaise  
khile chaman men gulab itne  
'munir' aa.e kahan se dil men  
na.e na.e iztirab itne  
khayal-e-yakta mein khwab itne  
sawal tanha jawab itne  
kabhi na khubi ka dhyan aaya  
hue jahan mein kharab itne  
hisab dena pada hamein bhi  
ki hum jo the be-hisab itne  
bas ek nazar mein hazar baaten  
phir us se aage hijab itne  
mahak uthe rang-e-surkh jaise  
khile chaman mein gulab itne  
'munir' aae kahan se dil mein  
nae nae iztirab itne  
