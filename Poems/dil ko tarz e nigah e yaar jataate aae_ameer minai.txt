dil ko tarz-e-nigah-e-yar jatate aa.e  
tiir bhi aa.e to be-par ki udate aa.e  
badshahon ka hai darbar dar-e-pir-e-mughan  
saikdon jaate ga.e saikdon aate aa.e  
chhup ke bhi aa.e mire ghar to vo darbanon ko  
apni pazeb ki jhankar sunate aa.e  
roz-e-mahshar jo bula.e ga.e divana-e-zulf  
bediyan pahne hue shor machate aa.e  
kya kahenge koi mahshar men jo puchhega 'amir'  
kyuun na bigdi hui baton ko banate aa.e  
dil ko tarz-e-nigah-e-yar jatate aae  
tir bhi aae to be-par ki udate aae  
baadshahon ka hai darbar dar-e-pir-e-mughan  
saikdon jate gae saikdon aate aae  
chhup ke bhi aae mere ghar to wo darbanon ko  
apni pazeb ki jhankar sunate aae  
roz-e-mahshar jo bulae gae diwana-e-zulf  
bediyan pahne hue shor machate aae  
kya kahenge koi mahshar mein jo puchhega 'amir'  
kyun na bigdi hui baaton ko banate aae  
