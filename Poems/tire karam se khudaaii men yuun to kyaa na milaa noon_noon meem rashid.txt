tire karam se khuda.i men yuun to kya na mila  
magar jo tu na mila ziist ka maza na mila  
hayat-e-shauq ki ye garmiyan kahan hotin  
khuda ka shukr hamen nala-e-rasa na mila  
azal se fitrat-e-azad hi thi avara  
ye kyuun kahen ki hamen koi rahnuma na mila  
ye ka.enat kisi ka ghubar-e-rah sahi  
dalil-e-rah jo banta vo naqsh-e-pa na mila  
ye dil shahid-e-fareb-nigah ho na saka  
vo laakh ham se ba-andaz-e-mahramana mila  
kanar-e-mauj men marna to ham ko aata hai  
nishan-e-sahil-e-ulfat mila mila na mila  
tiri talash hi thi maya-e-baqa-e-vajud  
bala se ham ko sar-e-manzil-e-baqa na mila  
tere karam se khudai mein yun to kya na mila  
magar jo tu na mila zist ka maza na mila  
hayat-e-shauq ki ye garmiyan kahan hotin  
khuda ka shukr hamein nala-e-rasa na mila  
azal se fitrat-e-azad hi thi aawara  
ye kyun kahen ki hamein koi rahnuma na mila  
ye kaenat kisi ka ghubar-e-rah sahi  
dalil-e-rah jo banta wo naqsh-e-pa na mila  
ye dil shahid-e-fareb-nigah ho na saka  
wo lakh hum se ba-andaz-e-mahramana mila  
kanar-e-mauj mein marna to hum ko aata hai  
nishan-e-sahil-e-ulfat mila mila na mila  
teri talash hi thi maya-e-baqa-e-wajud  
bala se hum ko sar-e-manzil-e-baqa na mila  
