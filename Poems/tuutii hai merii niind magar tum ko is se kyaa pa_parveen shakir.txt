tuuti hai meri niind magar tum ko is se kya  
bajte rahen havaon se dar tum ko is se kya  
tum mauj mauj misl-e-saba ghumte raho  
kat jaa.en meri soch ke par tum ko is se kya  
auron ka haath thamo unhen rasta dikhao  
main bhuul ja.un apna hi ghar tum ko is se kya  
abr-e-gurez-pa ko barasne se kya gharaz  
siipi men ban na paa.e guhar tum ko is se kya  
le jaa.en mujh ko mal-e-ghanimat ke saath adu  
tum ne to daal di hai sipar tum ko is se kya  
tum ne to thak ke dasht men kheme laga liye  
tanha kate kisi ka safar tum ko is se kya  
tuti hai meri nind magar tum ko is se kya  
bajte rahen hawaon se dar tum ko is se kya  
tum mauj mauj misl-e-saba ghumte raho  
kat jaen meri soch ke par tum ko is se kya  
auron ka hath thamo unhen rasta dikhao  
main bhul jaun apna hi ghar tum ko is se kya  
abr-e-gurez-pa ko barasne se kya gharaz  
sipi mein ban na pae guhar tum ko is se kya  
le jaen mujh ko mal-e-ghanimat ke sath adu  
tum ne to dal di hai sipar tum ko is se kya  
tum ne to thak ke dasht mein kheme laga liye  
tanha kate kisi ka safar tum ko is se kya  
