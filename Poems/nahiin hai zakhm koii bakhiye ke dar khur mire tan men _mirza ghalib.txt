nahin hai zakhm koi bakhiye ke dar-khur mire tan men  
hua hai tar-e-ashk-e-yas rishta chashm-e-sozan men  
hui hai mane-e-zauq-e-tamasha khana-virani  
kaf-e-sailab baaqi hai ba-rang-e-pumba rauzan men  
vadi.at-khana-e-bedad-e-kavish-ha-e-mizhgan huun  
nagin-e-nam-e-shahid hai mire har qatra-e-khun tan men  
bayan kis se ho zulmat-gustari mere shabistan ki  
shab-e-mah ho jo rakh duun pamba divaron ke rauzan men  
nikohish mana-e-be-rabti-e-shor-e-junun aa.i  
hua hai khanda-e-ahbab bakhiya jeb-o-daman men  
hue us mehr-vash ke jalva-e-timsal ke aage  
par-afshan jauhar a.ine men misl-e-zarra rauzan men  
na janun nek huun ya bad huun par sohbat-mukhalif hai  
jo gul huun to huun gulkhan men jo khas huun to huun gulshan men  
hazaron dil diye josh-e-junun-e-ishq ne mujh ko  
siyah ho kar suvaida ho gaya har qatra-e-khun tan men  
'asad' zindani-e-tasir-e-ulfat-ha-e-khuban huun  
kham-e-dast-e-navazish ho gaya hai tauq gardan men  
fuzun ki doston ne hirs-e-qatil zauq-e-kushtan men  
ho.e hain bakhiya-ha-e-zakhm jauhar tegh-e-dushman men  
tamasha kardani hai lutf-e-zakhm-e-intizar ai dil  
suvaida dagh-e-marham mardumuk hai chashm-e-sozan men  
dil-o-din-o-khirad taraj-e-naz-e-jalva-paira.i  
hua hai jauhar-e-a.ina khel-e-mor khirman men  
nikohish mane-e-divangi-ha-e-junun aa.i  
lagaya khanda-e-naseh ne bakhiya jeb-o-daman men  
nahin hai zakhm koi bakhiye ke dar-khur mere tan mein  
hua hai tar-e-ashk-e-yas rishta chashm-e-sozan mein  
hui hai mane-e-zauq-e-tamasha khana-virani  
kaf-e-sailab baqi hai ba-rang-e-pumba rauzan mein  
wadiat-khana-e-bedad-e-kawish-ha-e-mizhgan hun  
nagin-e-nam-e-shahid hai mere har qatra-e-khun tan mein  
bayan kis se ho zulmat-gustari mere shabistan ki  
shab-e-mah ho jo rakh dun pamba diwaron ke rauzan mein  
nikohish mana-e-be-rabti-e-shor-e-junun aai  
hua hai khanda-e-ahbab bakhiya jeb-o-daman mein  
hue us mehr-wash ke jalwa-e-timsal ke aage  
par-afshan jauhar aaine mein misl-e-zarra rauzan mein  
na jaanun nek hun ya bad hun par sohbat-mukhalif hai  
jo gul hun to hun gulkhan mein jo khas hun to hun gulshan mein  
hazaron dil diye josh-e-junun-e-ishq ne mujh ko  
siyah ho kar suwaida ho gaya har qatra-e-khun tan mein  
'asad' zindani-e-tasir-e-ulfat-ha-e-khuban hun  
kham-e-dast-e-nawazish ho gaya hai tauq gardan mein  
fuzun ki doston ne hirs-e-qatil zauq-e-kushtan mein  
hoe hain bakhiya-ha-e-zakhm jauhar tegh-e-dushman mein  
tamasha kardani hai lutf-e-zakhm-e-intizar ai dil  
suwaida dagh-e-marham mardumuk hai chashm-e-sozan mein  
dil-o-din-o-khirad taraj-e-naz-e-jalwa-pairai  
hua hai jauhar-e-aina khel-e-mor khirman mein  
nikohish mane-e-diwangi-ha-e-junun aai  
lagaya khanda-e-naseh ne bakhiya jeb-o-daman mein  
