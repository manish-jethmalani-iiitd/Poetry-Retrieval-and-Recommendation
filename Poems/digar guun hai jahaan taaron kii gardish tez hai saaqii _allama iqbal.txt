digar-gun hai jahan taron ki gardish tez hai saaqi  
dil-e-har-zarra men ghaugha-e-rusta-khez hai saaqi  
mata-e-din-o-danish lut ga.i allah-valon ki  
ye kis kafir-ada ka ghamza-e-khun-rez hai saaqi  
vahi derina bimari vahi na-mohkami dil ki  
ilaaj is ka vahi ab-e-nashat-angez hai saaqi  
haram ke dil men soz-e-arzu paida nahin hota  
ki paida.i tiri ab tak hijab-amez hai saaqi  
na uttha phir koi 'rumi' ajam ke lala-zaron se  
vahi ab-o-gil-e-iran vahi tabrez hai saaqi  
nahin hai na-umid 'iqbal' apni kisht-e-viran se  
zara nam ho to ye mitti bahut zarkhez hai saaqi  
faqir-e-rah ko bakhshe ga.e asrar-e-sultani  
baha meri nava ki daulat-e-parvez hai saaqi  
digar-gun hai jahan taron ki gardish tez hai saqi  
dil-e-har-zarra mein ghaugha-e-rusta-khez hai saqi  
mata-e-din-o-danish lut gai allah-walon ki  
ye kis kafir-ada ka ghamza-e-khun-rez hai saqi  
wahi derina bimari wahi na-mohkami dil ki  
ilaj is ka wahi aab-e-nashat-angez hai saqi  
haram ke dil mein soz-e-arzu paida nahin hota  
ki paidai teri ab tak hijab-amez hai saqi  
na uttha phir koi 'rumi' ajam ke lala-zaron se  
wahi aab-o-gil-e-iran wahi tabrez hai saqi  
nahin hai na-umid 'iqbaal' apni kisht-e-viran se  
zara nam ho to ye mitti bahut zarkhez hai saqi  
faqir-e-rah ko bakhshe gae asrar-e-sultani  
baha meri nawa ki daulat-e-parwez hai saqi  
