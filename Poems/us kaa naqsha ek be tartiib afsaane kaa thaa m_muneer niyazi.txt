us ka naqsha ek be-tartib afsane ka tha  
ye tamasha tha ya koi khvab divane ka tha  
saare kirdaron men be-rishta ta.alluq tha koi  
un ki be-hoshi men gham sa hosh aa jaane ka tha  
ishq kya ham ne kiya avargi ke ahd men  
ik jatan bechainiyon se dil ko bahlane ka tha  
khvahishen hain ghar se bahar duur jaane ki bahut  
shauq lekin dil men vapas laut kar aane ka tha  
le gaya dil ko jo us mahfil ki shab main ai 'munir'  
us hasin ka bazm men andaz sharmane ka tha  
us ka naqsha ek be-tartib afsane ka tha  
ye tamasha tha ya koi khwab diwane ka tha  
sare kirdaron mein be-rishta talluq tha koi  
un ki be-hoshi mein gham sa hosh aa jaane ka tha  
ishq kya hum ne kiya aawargi ke ahd mein  
ek jatan bechainiyon se dil ko bahlane ka tha  
khwahishen hain ghar se bahar dur jaane ki bahut  
shauq lekin dil mein wapas laut kar aane ka tha  
le gaya dil ko jo us mahfil ki shab main ai 'munir'  
us hasin ka bazm mein andaz sharmane ka tha  
