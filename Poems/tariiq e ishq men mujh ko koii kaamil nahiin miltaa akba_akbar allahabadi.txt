tariq-e-ishq men mujh ko koi kamil nahin milta  
ga.e farhad o majnun ab kisi se dil nahin milta  
bhari hai anjuman lekin kisi se dil nahin milta  
hamin men aa gaya kuchh naqs ya kamil nahin milta  
purani raushni men aur na.i men farq itna hai  
use kashti nahin milti ise sahil nahin milta  
pahunchna daad ko mazlum ka mushkil hi hota hai  
kabhi qaazi nahin milte kabhi qatil nahin milta  
harifon par khazane hain khule yaan hijr-e-gesu hai  
vahan pe bil hai aur yaan saanp ka bhi bil nahin milta  
ye husn o ishq hi ka kaam hai shubah karen kis par  
mizaj un ka nahin milta hamara dil nahin milta  
chhupa hai siina o rukh dil-sitan hathon se karvat men  
mujhe sote men bhi vo husn se ghafil nahin milta  
havas-o-hosh gum hain bahr-e-irfan-e-ilahi men  
yahi dariya hai jis men mauj ko sahil nahin milta  
kitab-e-dil mujhe kaafi hai 'akbar' dars-e-hikmat ko  
main spencer se mustaghni huun mujh se mil nahin milta  
tariq-e-ishq mein mujh ko koi kaamil nahin milta  
gae farhad o majnun ab kisi se dil nahin milta  
bhari hai anjuman lekin kisi se dil nahin milta  
hamin mein aa gaya kuchh naqs ya kaamil nahin milta  
purani raushni mein aur nai mein farq itna hai  
use kashti nahin milti ise sahil nahin milta  
pahunchna dad ko mazlum ka mushkil hi hota hai  
kabhi qazi nahin milte kabhi qatil nahin milta  
harifon par khazane hain khule yan hijr-e-gesu hai  
wahan pe bil hai aur yan sanp ka bhi bil nahin milta  
ye husn o ishq hi ka kaam hai shubah karen kis par  
mizaj un ka nahin milta hamara dil nahin milta  
chhupa hai sina o rukh dil-sitan hathon se karwat mein  
mujhe sote mein bhi wo husn se ghafil nahin milta  
hawas-o-hosh gum hain bahr-e-irfan-e-ilahi mein  
yahi dariya hai jis mein mauj ko sahil nahin milta  
kitab-e-dil mujhe kafi hai 'akbar' dars-e-hikmat ko  
main spencer se mustaghni hun mujh se mil nahin milta  
