pa.e-nazr-e-karam tohfa hai sharm-e-na-rasa.i ka  
ba-khun-ghaltida-e-sad-rang da.ava parsa.i ka  
na ho husn-e-tamasha-dost rusva bevafa.i ka  
ba-mohr-e-sad-nazar sabit hai da.ava parsa.i ka  
zakat-e-husn de ai jalva-e-binish ki mehr-asa  
charagh-e-khana-e-darvesh ho kaasa gada.i ka  
na maara jaan kar be-jurm ghafil teri gardan par  
raha manind-e-khun-e-be-gunah haq ashna.i ka  
tamanna-e-zaban mahv-e-sipas-e-be-zabani hai  
mita jis se taqaza shikva-e-be-dast-o-pa.i ka  
vahi ik baat hai jo yaan nafas vaan nik.hat-e-gul hai  
chaman ka jalva baa.is hai miri rangin-nava.i ka  
dahan-e-har-but-e-paighara-ju zanjir-e-rusva.i  
adam tak bevafa charcha hai teri bevafa.i ka  
na de naale ko itna tuul 'ghalib' mukhtasar likh de  
ki hasrat-sanj huun arz-e-sitam-ha-e-juda.i ka  
jahan mit jaa.e sa.i-e-did khizrabad-e-asa.ish  
ba-jeb-e-har-nigah pinhan hai hasil rahnuma.i ka  
ba-ijz-abad vahm-e-mudda.a tasli-e-shokhi hai  
taghaful ko na kar masruf-e-tamkin-azma.i ka  
'asad' ka qissa tulani hai lekin mukhtasar ye hai  
ki hasrat-kash raha arz-e-sitam-ha-e-juda.i ka  
havas gustakhi-e-a.ina taklif-e-nazar-bazi  
ba-jeb-e-arzu pinhan hai hasil dilruba.i ka  
nazar-bazi tilism-e-vahshat-abad-e-paristan hai  
raha begana-e-tasir afsun ashna.i ka  
na paaya dardmand-e-duri-e-yaran-e-yak-dil ne  
savad-e-khatt-e-peshani se nuskha momya.i ka  
'asad' ye ijz-o-be-samani-e-fir.aun-e-tauam hai  
jise tu bandagi kahta hai da.ava hai khuda.i ka  
pae-nazr-e-karam tohfa hai sharm-e-na-rasai ka  
ba-khun-ghaltida-e-sad-rang dawa parsai ka  
na ho husn-e-tamasha-dost ruswa bewafai ka  
ba-mohr-e-sad-nazar sabit hai dawa parsai ka  
zakat-e-husn de ai jalwa-e-binish ki mehr-asa  
charagh-e-khana-e-darwesh ho kasa gadai ka  
na mara jaan kar be-jurm ghafil teri gardan par  
raha manind-e-khun-e-be-gunah haq aashnai ka  
tamanna-e-zaban mahw-e-sipas-e-be-zabani hai  
mita jis se taqaza shikwa-e-be-dast-o-pai ka  
wahi ek baat hai jo yan nafas wan nikhat-e-gul hai  
chaman ka jalwa bais hai meri rangin-nawai ka  
dahan-e-har-but-e-paighaara-ju zanjir-e-ruswai  
adam tak bewafa charcha hai teri bewafai ka  
na de nale ko itna tul 'ghaalib' mukhtasar likh de  
ki hasrat-sanj hun arz-e-sitam-ha-e-judai ka  
jahan mit jae sai-e-did khizrabaad-e-asaish  
ba-jeb-e-har-nigah pinhan hai hasil rahnumai ka  
ba-ijz-abaad wahm-e-muddaa tasli-e-shokhi hai  
taghaful ko na kar masruf-e-tamkin-azmai ka  
'asad' ka qissa tulani hai lekin mukhtasar ye hai  
ki hasrat-kash raha arz-e-sitam-ha-e-judai ka  
hawas gustakhi-e-aina taklif-e-nazar-bazi  
ba-jeb-e-arzu pinhan hai hasil dilrubai ka  
nazar-bazi tilism-e-wahshat-abaad-e-paristan hai  
raha begana-e-tasir afsun aashnai ka  
na paya dardmand-e-duri-e-yaran-e-yak-dil ne  
sawad-e-khatt-e-peshani se nuskha momyai ka  
'asad' ye ijz-o-be-samani-e-firaun-e-tauam hai  
jise tu bandagi kahta hai dawa hai khudai ka  
