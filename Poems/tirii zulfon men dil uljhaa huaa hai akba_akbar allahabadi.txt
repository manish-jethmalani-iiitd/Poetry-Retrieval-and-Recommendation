tiri zulfon men dil uljha hua hai  
bala ke pech men aaya hua hai  
na kyunkar bu-e-khun naame se aa.e  
usi jallad ka likkha hua hai  
chale duniya se jis ki yaad men ham  
ghazab hai vo hamen bhula hua hai  
kahun kya haal agli ishraton ka  
vo tha ik khvab jo bhula hua hai  
jafa ho ya vafa ham sab men khush hain  
karen kya ab to dil atka hua hai  
hui hai ishq hi se husn ki qadr  
hamin se aap ka shohra hua hai  
buton par rahti hai maa.il hamesha  
tabi.at ko khudaya kya hua hai  
pareshan rahte ho din raat 'akbar'  
ye kis ki zulf ka sauda hua hai  
teri zulfon mein dil uljha hua hai  
bala ke pech mein aaya hua hai  
na kyunkar bu-e-khun name se aae  
usi jallad ka likkha hua hai  
chale duniya se jis ki yaad mein hum  
ghazab hai wo hamein bhula hua hai  
kahun kya haal agli ishraton ka  
wo tha ek khwab jo bhula hua hai  
jafa ho ya wafa hum sab mein khush hain  
karen kya ab to dil atka hua hai  
hui hai ishq hi se husn ki qadr  
hamin se aap ka shohra hua hai  
buton par rahti hai mail hamesha  
tabiat ko khudaya kya hua hai  
pareshan rahte ho din raat 'akbar'  
ye kis ki zulf ka sauda hua hai  
