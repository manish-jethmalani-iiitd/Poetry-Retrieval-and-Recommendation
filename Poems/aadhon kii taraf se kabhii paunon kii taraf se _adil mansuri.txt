adhon ki taraf se kabhi paunon ki taraf se  
avaze kase jaate hain baunon ki taraf se  
hairat se sabhi khak-zada dekh rahe hain  
har roz zamin ghatti hai konon ki taraf se  
ankhon men liye phirte hain is dar-badari men  
kuchh tuute hue khvab khilaunon ki taraf se  
phir koi asa de ki vo phunkarte nikle  
phir azhdahe fir.aun ke tonon ki taraf se  
tu vahm-o-guman se bhi pare deta hai sab ko  
ho jaata hai pal bhar men na honon ki taraf se  
baton ka koi silsila jaari ho kisi taur  
khamoshi hi khamoshi hai donon ki taraf se  
phir ba.ad men darvaza dikha dete hain 'adil'  
pahle vo uthate hain bichhaunon ki taraf se  
aadhon ki taraf se kabhi paunon ki taraf se  
aawaze kase jate hain baunon ki taraf se  
hairat se sabhi khak-zada dekh rahe hain  
har roz zamin ghatti hai konon ki taraf se  
aankhon mein liye phirte hain is dar-badari mein  
kuchh tute hue khwab khilaunon ki taraf se  
phir koi asa de ki wo phunkarte nikle  
phir azhdahe firaun ke tonon ki taraf se  
tu wahm-o-guman se bhi pare deta hai sab ko  
ho jata hai pal bhar mein na honon ki taraf se  
baaton ka koi silsila jari ho kisi taur  
khamoshi hi khamoshi hai donon ki taraf se  
phir baad mein darwaza dikha dete hain 'adil'  
pahle wo uthate hain bichhaunon ki taraf se  
