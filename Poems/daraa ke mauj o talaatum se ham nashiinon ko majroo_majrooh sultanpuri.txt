dara ke mauj-o-talatum se ham-nashinon ko  
yahi to hain jo duboya kiye safinon ko  
jamal-e-sub.h diya ru-e-nau-bahar diya  
miri nigah bhi deta khuda hasinon ko  
hamari raah men aa.e hazar mai-khane  
bhula sake na magar hosh ke qarinon ko  
kabhi nazar bhi utha.i na su-e-bada-e-nab  
kabhi chadha ga.e pighla ke abginon ko  
yahi jahan hai jahannam yahi jahan firdaus  
batao alam-e-bala ke sair-binon ko  
hue hain qafile zulmat ki vadiyon men ravan  
charagh-e-rah kiye khun-chakan jabinon ko  
tujhe na maane koi tujh ko is se kya 'majruh'  
chal apni raah bhatakne de nukta-chinon ko  
dara ke mauj-o-talatum se ham-nashinon ko  
yahi to hain jo duboya kiye safinon ko  
jamal-e-subh diya ru-e-nau-bahaar diya  
meri nigah bhi deta khuda hasinon ko  
hamari rah mein aae hazar mai-khane  
bhula sake na magar hosh ke qarinon ko  
kabhi nazar bhi uthai na su-e-baada-e-nab  
kabhi chadha gae pighla ke aabginon ko  
yahi jahan hai jahannam yahi jahan firdaus  
batao aalam-e-baala ke sair-binon ko  
hue hain qafile zulmat ki wadiyon mein rawan  
charagh-e-rah kiye khun-chakan jabinon ko  
tujhe na mane koi tujh ko is se kya 'majruh'  
chal apni rah bhatakne de nukta-chinon ko  
