ab faisla karne ki ijazat di jaa.e  
ya phir hamen manzil ki basharat di jaa.e  
divane hain ham jhuut bahut bolte hain  
ham ko sar-e-bazar ye izzat di jaa.e  
phir gard-e-mah-o-sal men at ja.enge  
a.ina banaya hai to surat di jaa.e  
israr hi karte ho to apna samjho  
dena hi agar hai to mohabbat di jaa.e  
vo jis ne mujhe qatl pe uksaya tha  
us shakhs se milne ki bhi mohlat di jaa.e  
jab meri gavahi bhi mire haq men nahin  
phir shahr men kis kis ki shahadat di jaa.e  
ham jagte rahne ke bahut aadi hain  
ham ko shab-e-hijran ki masafat di jaa.e  
chhid jaa.e to tabqat ki ab jang 'salim'  
kuchh bhi ho magar ham ko na zahmat di jaa.e  
ab faisla karne ki ijazat di jae  
ya phir hamein manzil ki bashaarat di jae  
diwane hain hum jhut bahut bolte hain  
hum ko sar-e-bazar ye izzat di jae  
phir gard-e-mah-o-sal mein at jaenge  
aaina banaya hai to surat di jae  
israr hi karte ho to apna samjho  
dena hi agar hai to mohabbat di jae  
wo jis ne mujhe qatl pe uksaya tha  
us shakhs se milne ki bhi mohlat di jae  
jab meri gawahi bhi mere haq mein nahin  
phir shahr mein kis kis ki shahadat di jae  
hum jagte rahne ke bahut aadi hain  
hum ko shab-e-hijran ki masafat di jae  
chhid jae to tabqat ki ab jang 'salim'  
kuchh bhi ho magar hum ko na zahmat di jae  
