phulon men vo khushbu vo sabahat nahin aa.i  
ab tak tire aane ki shahadat nahin aa.i  
mausam tha numa.ish ka magar aankh na kholi  
janan tire zakhmon ko siyasat nahin aa.i  
jo ruuh se azar ki manind lipat jaa.e  
ham par vo ghadi ai shab-e-vahshat nahin aa.i  
ai dasht-e-anal-haq tire qurban abhi tak  
vo manzil iz.har-e-sadaqat nahin aa.i  
ham log ki hain maaon se bichhde hue bachche  
hisse men kisi ke bhi mohabbat nahin aa.i  
ham ne to bahut harf tiri mad.h men soche  
afsos ki sunva.i ki naubat nahin aa.i  
larze bhi nahin shahr ke hassas dar-o-bam  
dil raakh hue phir bhi qayamat nahin aa.i  
'sajid' vo sahar jis ke liye raat bhi roi  
aa.i to sahi hasb-e-zarurat nahin aa.i  
phulon mein wo khushbu wo sabahat nahin aai  
ab tak tere aane ki shahadat nahin aai  
mausam tha numaish ka magar aankh na kholi  
jaanan tere zakhmon ko siyasat nahin aai  
jo ruh se aazar ki manind lipat jae  
hum par wo ghadi ai shab-e-wahshat nahin aai  
ai dasht-e-anal-haq tere qurban abhi tak  
wo manzil izhaar-e-sadaqat nahin aai  
hum log ki hain maon se bichhde hue bachche  
hisse mein kisi ke bhi mohabbat nahin aai  
hum ne to bahut harf teri madh mein soche  
afsos ki sunwai ki naubat nahin aai  
larze bhi nahin shahr ke hassas dar-o-baam  
dil rakh hue phir bhi qayamat nahin aai  
'sajid' wo sahar jis ke liye raat bhi roi  
aai to sahi hasb-e-zarurat nahin aai  
