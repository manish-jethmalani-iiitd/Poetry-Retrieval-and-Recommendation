kushada dast-e-karam jab vo be-niyaz kare  
niyaz-mand na kyuun ajizi pe naaz kare  
bitha ke arsh pe rakkha hai tu ne ai vaa.iz  
khuda vo kya hai jo bandon se ehtiraz kare  
miri nigah men vo rind hi nahin saaqi  
jo hoshiyari o masti men imtiyaz kare  
mudam gosh-ba-dil rah ye saaz hai aisa  
jo ho shikasta to paida nava-e-raz kare  
koi ye puchhe ki vaa.iz ka kya bigadta hai  
jo be-amal pe bhi rahmat vo be-niyaz kare  
sukhan men soz ilahi kahan se aata hai  
ye chiiz vo hai ki patthar ko bhi gudaz kare  
tam.iz-e-lala-o-gul se hai nala-e-bulbul  
jahan men va na koi chashm-e-imtiyaz kare  
ghurur-e-zohd ne sikhla diya hai vaa.iz ko  
ki bandagan-e-khuda par zaban daraz kare  
hava ho aisi ki hindostan se ai 'iqbal'  
uda ke mujh ko ghubar-e-rah-e-hijaz kare  
kushada dast-e-karam jab wo be-niyaz kare  
niyaz-mand na kyun aajizi pe naz kare  
bitha ke arsh pe rakkha hai tu ne ai waiz  
khuda wo kya hai jo bandon se ehtiraaz kare  
meri nigah mein wo rind hi nahin saqi  
jo hoshiyari o masti mein imtiyaz kare  
mudam gosh-ba-dil rah ye saz hai aisa  
jo ho shikasta to paida nawa-e-raaz kare  
koi ye puchhe ki waiz ka kya bigadta hai  
jo be-amal pe bhi rahmat wo be-niyaz kare  
sukhan mein soz ilahi kahan se aata hai  
ye chiz wo hai ki patthar ko bhi gudaz kare  
tamiz-e-lala-o-gul se hai nala-e-bulbul  
jahan mein wa na koi chashm-e-imtiyaz kare  
ghurur-e-zohd ne sikhla diya hai waiz ko  
ki bandagan-e-khuda par zaban daraaz kare  
hawa ho aisi ki hindostan se ai 'iqbaal'  
uda ke mujh ko ghubar-e-rah-e-hijaz kare  
