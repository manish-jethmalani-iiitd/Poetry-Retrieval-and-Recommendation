barish hui to phulon ke tan chaak ho ga.e  
mausam ke haath bhiig ke saffak ho ga.e  
badal ko kya khabar hai ki barish ki chaah men  
kaise buland-o-bala shajar khaak ho ga.e  
jugnu ko din ke vaqt parakhne ki zid karen  
bachche hamare ahd ke chalak ho ga.e  
lahra rahi hai barf ki chadar hata ke ghaas  
suraj ki shah pe tinke bhi bebak ho ga.e  
basti men jitne ab-gazida the sab ke sab  
dariya ke rukh badalte hi tairak ho ga.e  
suraj-dimagh log bhi ablagh-e-fikr men  
zulf-e-shab-e-firaq ke pechak ho ga.e  
jab bhi gharib-e-shahr se kuchh guftugu hui  
lahje hava-e-sham ke namnak ho ga.e  
barish hui to phulon ke tan chaak ho gae  
mausam ke hath bhig ke saffak ho gae  
baadal ko kya khabar hai ki barish ki chah mein  
kaise buland-o-baala shajar khak ho gae  
jugnu ko din ke waqt parakhne ki zid karen  
bachche hamare ahd ke chaalak ho gae  
lahra rahi hai barf ki chadar hata ke ghas  
suraj ki shah pe tinke bhi bebak ho gae  
basti mein jitne aab-gazida the sab ke sab  
dariya ke rukh badalte hi tairak ho gae  
suraj-dimagh log bhi ablagh-e-fikr mein  
zulf-e-shab-e-firaq ke pechaak ho gae  
jab bhi gharib-e-shahr se kuchh guftugu hui  
lahje hawa-e-sham ke namnak ho gae  
