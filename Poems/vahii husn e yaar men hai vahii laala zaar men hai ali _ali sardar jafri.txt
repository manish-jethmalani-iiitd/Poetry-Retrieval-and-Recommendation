vahi husn-e-yar men hai vahi lala-zar men hai  
vo jo kaifiyat nashe ki mai-e-khush-gavar men hai  
ye chaman ki aarzu hai koi luut le chaman ko  
ye tamam rang-o-nik.hat tire ikhtiyar men hai  
tire haath ki bulandi men farogh-e-kahkashan hai  
ye hujum-e-mah-o-anjum tire intizar men hai  
bas usi ko todna hai ye junun-e-naf.a-khori  
yahi ek sard khanjar dil-e-rozgar men hai  
abhi zindagi hasin hai abhi zikr-e-maut kaisa  
abhi phuul khil rahe hain abhi to kanar men hai  
abhi mai-kada javan hai abhi mauj men hai saaqi  
abhi jaam raqs men hai abhi mai bahar men hai  
yahi mera sher-o-naghma yahi meri fikr-o-hikmat  
jo suru-o-dard-mandi dil-e-be-qarar men hai  
wahi husn-e-yar mein hai wahi lala-zar mein hai  
wo jo kaifiyat nashe ki mai-e-khush-gawar mein hai  
ye chaman ki aarzu hai koi lut le chaman ko  
ye tamam rang-o-nikhat tere ikhtiyar mein hai  
tere hath ki bulandi mein farogh-e-kahkashan hai  
ye hujum-e-mah-o-anjum tere intizar mein hai  
bas usi ko todna hai ye junun-e-nafa-khori  
yahi ek sard khanjar dil-e-rozgar mein hai  
abhi zindagi hasin hai abhi zikr-e-maut kaisa  
abhi phul khil rahe hain abhi to kanar mein hai  
abhi mai-kada jawan hai abhi mauj mein hai saqi  
abhi jam raqs mein hai abhi mai bahaar mein hai  
yahi mera sher-o-naghma yahi meri fikr-o-hikmat  
jo suru-o-dard-mandi dil-e-be-qarar mein hai  
