farogh-e-dida-o-dil lala-e-sahar ki tarah  
ujala ban ke raho sham-e-rahguzar ki tarah  
payambaron ki tarah se jiyo zamane men  
payam-e-shauq bano daulat-e-hunar ki tarah  
ye zindagi bhi koi zindagi hai ham-nafaso  
sitara ban ke jale bujh ga.e sharar ki tarah  
dara saki na mujhe tirgi zamane ki  
andheri raat se guzra huun main qamar ki tarah  
samundaron ke talatum ne mujh ko paala hai  
chamak raha huun isi vaste guhar ki tarah  
tamam koh-o-til-o-bahr-o-bar hain zer-e-nagin  
khula hua huun main shahin ke bal-o-par ki tarah  
farogh-e-dida-o-dil lala-e-sahar ki tarah  
ujala ban ke raho sham-e-rahguzar ki tarah  
payambaron ki tarah se jiyo zamane mein  
payam-e-shauq bano daulat-e-hunar ki tarah  
ye zindagi bhi koi zindagi hai ham-nafaso  
sitara ban ke jale bujh gae sharar ki tarah  
dara saki na mujhe tirgi zamane ki  
andheri raat se guzra hun main qamar ki tarah  
samundaron ke talatum ne mujh ko pala hai  
chamak raha hun isi waste guhar ki tarah  
tamam koh-o-til-o-bahr-o-bar hain zer-e-nagin  
khula hua hun main shahin ke baal-o-par ki tarah  
