raste ka intikhab zaruri sa ho gaya  
ab ikhtitam-e-bab zaruri sa ho gaya  
ham chup rahe to aur bhi ilzam aa.ega  
ab kuchh na kuchh javab zaruri sa ho gaya  
ham talte rahe ki ye naubat na aane paa.e  
phir hijr ka azaab zaruri sa ho gaya  
har shaam jald sone ki aadat hi pad ga.i  
har raat ek khvab zaruri sa ho gaya  
aahon se tutta nahin ye gumbad-e-siyah  
ab sang-e-aftab zaruri sa ho gaya  
dena hai imtihan tumhare firaq ka  
ab sabr ka nisab zaruri sa ho gaya  
raste ka intikhab zaruri sa ho gaya  
ab ikhtitam-e-bab zaruri sa ho gaya  
hum chup rahe to aur bhi ilzam aaega  
ab kuchh na kuchh jawab zaruri sa ho gaya  
hum talte rahe ki ye naubat na aane pae  
phir hijr ka azab zaruri sa ho gaya  
har sham jald sone ki aadat hi pad gai  
har raat ek khwab zaruri sa ho gaya  
aahon se tutta nahin ye gumbad-e-siyah  
ab sang-e-aftab zaruri sa ho gaya  
dena hai imtihan tumhaare firaq ka  
ab sabr ka nisab zaruri sa ho gaya  
