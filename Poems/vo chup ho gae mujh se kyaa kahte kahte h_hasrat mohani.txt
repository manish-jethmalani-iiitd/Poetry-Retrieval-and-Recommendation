vo chup ho ga.e mujh se kya kahte kahte  
ki dil rah gaya mudda.a kahte kahte  
mira ishq bhi khud-gharaz ho chala hai  
tire husn ko bevafa kahte kahte  
shab-e-gham kis aram se so ga.e hain  
fasana tiri yaad ka kahte kahte  
ye kya pad ga.i khu-e-dushnam tum ko  
mujhe na-saza barmala kahte kahte  
khabar un ko ab tak nahin mar mite ham  
dil-e-zar ka majra kahte kahte  
ajab kya jo hai bad-guman sab se vaa.iz  
bura sunte sunte bura kahte kahte  
vo aa.e magar aa.e kis vaqt 'hasrat'  
ki ham chal base marhaba kahte kahte  
wo chup ho gae mujh se kya kahte kahte  
ki dil rah gaya muddaa kahte kahte  
mera ishq bhi khud-gharaz ho chala hai  
tere husn ko bewafa kahte kahte  
shab-e-gham kis aaram se so gae hain  
fasana teri yaad ka kahte kahte  
ye kya pad gai khu-e-dushnam tum ko  
mujhe na-saza barmala kahte kahte  
khabar un ko ab tak nahin mar mite hum  
dil-e-zar ka majra kahte kahte  
ajab kya jo hai bad-guman sab se waiz  
bura sunte sunte bura kahte kahte  
wo aae magar aae kis waqt 'hasrat'  
ki hum chal base marhaba kahte kahte  
