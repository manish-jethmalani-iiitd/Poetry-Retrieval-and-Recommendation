chup-chap sulagta hai diya tum bhi to dekho  
kis dard ko kahte hain vafa tum bhi to dekho  
mahtab-ba-kaf raat kase dhund rahi hai  
kuchh duur chalo aao zara tum bhi to dekho  
kis tarah kinaron ko hai siine se laga.e  
thahre hue paani ki ada tum bhi to dekho  
yadon ke saman-zar se aa.i hui khushbu  
daman men chhupa laa.i hai kya tum bhi to dekho  
kuchh raat ga.e roz jo aati hai faza se  
har dil men hai ik zakhm chhupa tum bhi to dekho  
har hanste hue phuul se rishta hai khizan ka  
har dil men hai ik zakhm chhupa tum bhi to dekho  
kyuun aane lagin saans men gahra.iyan socho  
kyuun tuut chale band-e-qaba tum bhi to dekho  
chup-chap sulagta hai diya tum bhi to dekho  
kis dard ko kahte hain wafa tum bhi to dekho  
mahtab-ba-kaf raat kase dhund rahi hai  
kuchh dur chalo aao zara tum bhi to dekho  
kis tarah kinaron ko hai sine se lagae  
thahre hue pani ki ada tum bhi to dekho  
yaadon ke saman-zar se aai hui khushbu  
daman mein chhupa lai hai kya tum bhi to dekho  
kuchh raat gae roz jo aati hai faza se  
har dil mein hai ek zakhm chhupa tum bhi to dekho  
har hanste hue phul se rishta hai khizan ka  
har dil mein hai ek zakhm chhupa tum bhi to dekho  
kyun aane lagin sans mein gahraiyan socho  
kyun tut chale band-e-qaba tum bhi to dekho  
