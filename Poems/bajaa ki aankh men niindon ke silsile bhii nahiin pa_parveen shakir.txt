baja ki aankh men nindon ke silsile bhi nahin  
shikast-e-khvab ke ab mujh men hausle bhi nahin  
nahin nahin ye khabar dushmanon ne di hogi  
vo aa.e aa ke chale bhi ga.e mile bhi nahin  
ye kaun log andheron ki baat karte hain  
abhi to chand tiri yaad ke dhale bhi nahin  
abhi se mere rafugar ke haath thakne lage  
abhi to chaak mire zakhm ke sile bhi nahin  
khafa agarche hamesha hue magar ab ke  
vo barhami hai ki ham se unhen gile bhi nahin  
baja ki aankh mein nindon ke silsile bhi nahin  
shikast-e-khwab ke ab mujh mein hausle bhi nahin  
nahin nahin ye khabar dushmanon ne di hogi  
wo aae aa ke chale bhi gae mile bhi nahin  
ye kaun log andheron ki baat karte hain  
abhi to chand teri yaad ke dhale bhi nahin  
abhi se mere rafugar ke hath thakne lage  
abhi to chaak mere zakhm ke sile bhi nahin  
khafa agarche hamesha hue magar ab ke  
wo barhami hai ki hum se unhen gile bhi nahin  
