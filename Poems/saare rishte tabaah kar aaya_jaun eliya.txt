saare rishte tabah kar aaya  
dil-e-barbad apne ghar aaya  
akhirash khuun thukne se miyan  
baat men teri kya asar aaya  
tha khabar men ziyan dil o jaan ka  
har taraf se main be-khabar aaya  
ab yahan hosh men kabhi apne  
nahin a.unga main agar aaya  
main raha umr bhar juda khud se  
yaad main khud ko umr bhar aaya  
vo jo dil naam ka tha ek nafar  
aaj main is se bhi mukar aaya  
muddaton ba.ad ghar gaya tha main  
jaate hi main vahan se dar aaya  
sare rishte tabah kar aaya  
dil-e-barbaad apne ghar aaya  
aakhirash khun thukne se miyan  
baat mein teri kya asar aaya  
tha khabar mein ziyan dil o jaan ka  
har taraf se main be-khabar aaya  
ab yahan hosh mein kabhi apne  
nahin aaunga main agar aaya  
main raha umr bhar juda khud se  
yaad main khud ko umr bhar aaya  
wo jo dil nam ka tha ek nafar  
aaj main is se bhi mukar aaya  
muddaton baad ghar gaya tha main  
jate hi main wahan se dar aaya  
