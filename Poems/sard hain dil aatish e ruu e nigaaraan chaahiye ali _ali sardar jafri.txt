sard hain dil atish-e-ru-e-nigaran chahiye  
sho.ala-rang-e-bahar-e-gul-ezaran chahiye  
manzil-e-ishq-o-junun ke fasle hain sar-ba-kaf  
in kathin rahon men lutf-e-dast-e-yaran chahiye  
kat rahi hai aur kat chukti nahin fasl-e-khizan  
tez-tar ik aur tegh-e-nau-baharan chahiye  
aaj mai-khane men sehr-e-chashm-e-saqi ke liye  
iltifat-e-chashm mast-e-mai-gusaran chahiye  
is dil-e-vahshi ki azadi ka kya kiije ilaaj  
ik kamand-e-gesu-e-yazdan-shikaran chahiye  
naghma ban jaata hai naala un ki bazm-e-naz men  
un ko khush rakhne ko shor-e-sogvaran chahiye  
asmanon se baraste hain zamin par regzar  
aaj phir 'sardar' raqs-e-barq-o-baran chahiye  
sard hain dil aatish-e-ru-e-nigaran chahiye  
shoala-rang-e-bahaar-e-gul-ezaran chahiye  
manzil-e-ishq-o-junun ke fasle hain sar-ba-kaf  
in kathin rahon mein lutf-e-dast-e-yaran chahiye  
kat rahi hai aur kat chukti nahin fasl-e-khizan  
tez-tar ek aur tegh-e-nau-bahaaran chahiye  
aaj mai-khane mein sehr-e-chashm-e-saqi ke liye  
iltifat-e-chashm mast-e-mai-gusaran chahiye  
is dil-e-wahshi ki aazadi ka kya kije ilaj  
ek kamand-e-gesu-e-yazdan-shikaran chahiye  
naghma ban jata hai nala un ki bazm-e-naz mein  
un ko khush rakhne ko shor-e-sogwaran chahiye  
aasmanon se baraste hain zamin par regzar  
aaj phir 'sardar' raqs-e-barq-o-baran chahiye  
