daf.atan dil men kisi yaad ne li angda.i  
is kharabe men ye divar kahan se aa.i  
aaj khulne hi ko tha dard-e-mohabbat ka bharam  
vo to kahiye ki achanak hi tiri yaad aa.i  
bas yuun hi dil ko tavaqqo si hai tujh se varna  
janta huun ki muqaddar hai mira tanha.i  
nashsha-e-talkhi-e-ayyam utarta hi nahin  
teri nazron ne gulabi to bahut chhalka.i  
yuun to har shakhs akela hai bhari duniya men  
phir bhi har dil ke muqaddar men nahin tanha.i  
dubte chand pe roi hain hazaron ankhen  
main to roya bhi nahin tum ko hansi kyuun aa.i  
raat bhar jagte rahte ho bhala kyuun 'nasir'  
tum ne ye daulat-e-bedar kahan se paa.i  
dafatan dil mein kisi yaad ne li angdai  
is kharabe mein ye diwar kahan se aai  
aaj khulne hi ko tha dard-e-mohabbat ka bharam  
wo to kahiye ki achanak hi teri yaad aai  
bas yun hi dil ko tawaqqo si hai tujh se warna  
jaanta hun ki muqaddar hai mera tanhai  
nashsha-e-talkhi-e-ayyam utarta hi nahin  
teri nazron ne gulabi to bahut chhalkai  
yun to har shakhs akela hai bhari duniya mein  
phir bhi har dil ke muqaddar mein nahin tanhai  
dubte chand pe roi hain hazaron aankhen  
main to roya bhi nahin tum ko hansi kyun aai  
raat bhar jagte rahte ho bhala kyun 'nasir'  
tum ne ye daulat-e-bedar kahan se pai  
