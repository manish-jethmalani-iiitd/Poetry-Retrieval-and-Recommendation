zor paida jism o jaan ki na-tavani se hua  
shor shahron men musalsal be-zabani se hua  
der tak ki zindagi ki khvahishen us but ko hain  
shauq us ko intiha ka umr-e-fani se hua  
main hua nakam apni be-yaqini ke sabab  
jo hua sab mere dil ki bad-gumani se hua  
hai nishan mera bhi shayad shash-jihat-e-dahr men  
ye guman mujh ko khud apni be-nishani se hua  
tha 'munir' aghaz hi se rasta apna ghalat  
is ka andaza safar ki ra.igani se hua  
zor paida jism o jaan ki na-tawani se hua  
shor shahron mein musalsal be-zabani se hua  
der tak ki zindagi ki khwahishen us but ko hain  
shauq us ko intiha ka umr-e-fani se hua  
main hua nakaam apni be-yaqini ke sabab  
jo hua sab mere dil ki bad-gumani se hua  
hai nishan mera bhi shayad shash-jihat-e-dahr mein  
ye guman mujh ko khud apni be-nishani se hua  
tha 'munir' aaghaz hi se rasta apna ghalat  
is ka andaza safar ki raigani se hua  
