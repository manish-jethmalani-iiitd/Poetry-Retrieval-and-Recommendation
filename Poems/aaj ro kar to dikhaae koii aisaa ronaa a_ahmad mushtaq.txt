aaj ro kar to dikha.e koi aisa rona  
yaad kar ai dil-e-khamosh vo apna rona  
raqs karna kabhi khvabon ke shabistanon men  
kabhi yadon ke sutunon se lipatna rona  
tujh se sikhe koi rone ka saliqa ai abr  
kahin qatra na girana kahin dariya rona  
rasm-e-duniya bhi vahi rah-e-tamanna bhi vahi  
vahi mil baith ke hansna vahi tanha rona  
ye tira taur samajh men nahin aaya 'mushtaq'  
kabhi hanste chale jaana kabhi itna rona  
aaj ro kar to dikhae koi aisa rona  
yaad kar ai dil-e-khamosh wo apna rona  
raqs karna kabhi khwabon ke shabistanon mein  
kabhi yaadon ke sutunon se lipatna rona  
tujh se sikhe koi rone ka saliqa ai abr  
kahin qatra na girana kahin dariya rona  
rasm-e-duniya bhi wahi rah-e-tamanna bhi wahi  
wahi mil baith ke hansna wahi tanha rona  
ye tera taur samajh mein nahin aaya 'mushtaq'  
kabhi hanste chale jaana kabhi itna rona  
