jiye ja.enge ham bhi lab pe dam jab tak nahin aata  
hamen bhi dekhna hai nama-bar kab tak nahin aata  
pahunchna tha jo arz-e-hal ko arsh-e-muazzam tak  
ka.i shab se vahi naala mire lab tak nahin aata  
dil apna vadi-e-ghurbat men shayad mar raha ja kar  
na aane ki bhi ik mi.ad hai kab tak nahin aata  
vahan auron ke qisson ko bhi sun kar vo khatakte hain  
yahan apni zaban par harf-e-matlab tak nahin aata  
yahan tak sina-tangi se za.iif o zaar hai naala  
chala jo sub.h ko vo ta-ba-lab shab tak nahin aata  
jahan tamhid ki vo aur qisse chhed deta hai  
kisi surat se zalim harf-e-matlab tak nahin aata  
bula bhejen na jab tak 'shad' ko vo apne kuche men  
ijara hai tira ai shauq haan tab tak nahin aata  
jiye jaenge hum bhi lab pe dam jab tak nahin aata  
hamein bhi dekhna hai nama-bar kab tak nahin aata  
pahunchna tha jo arz-e-haal ko arsh-e-muazzam tak  
kai shab se wahi nala mere lab tak nahin aata  
dil apna wadi-e-ghurbat mein shayad mar raha ja kar  
na aane ki bhi ek miad hai kab tak nahin aata  
wahan auron ke qisson ko bhi sun kar wo khatakte hain  
yahan apni zaban par harf-e-matlab tak nahin aata  
yahan tak sina-tangi se zaif o zar hai nala  
chala jo subh ko wo ta-ba-lab shab tak nahin aata  
jahan tamhid ki wo aur qisse chhed deta hai  
kisi surat se zalim harf-e-matlab tak nahin aata  
bula bhejen na jab tak 'shad' ko wo apne kuche mein  
ijara hai tera ai shauq han tab tak nahin aata  
