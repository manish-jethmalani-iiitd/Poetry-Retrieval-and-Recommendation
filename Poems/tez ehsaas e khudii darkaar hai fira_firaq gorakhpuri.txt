tez ehsas-e-khudi darkar hai  
zindagi ko zindagi darkar hai  
jo chadha jaa.e khumistan-e-jahan  
haan vahi lab-tishnagi darkar hai  
devtaon ka khuda se hoga kaam  
aadmi ko aadmi darkar hai  
sau gulistan jis udasi par nisar  
mujh ko vo afsurdagi darkar hai  
sha.eri hai sar-basar tahzib-e-qalb  
us ko gham sha.istagi darkar hai  
sho.ala men laata hai jo soz-o-gudaz  
vo khulus-e-batni darkar hai  
khubi-e-lafz-o-bayan se kuchh siva  
sha.eri ko sahiri darkar hai  
qadir-e-mutlaq ko bhi insan ki  
sunte hain be-chargi darkar hai  
aur honge talib-e-mad.h-e-jahan  
mujh ko bas teri khushi darkar hai  
aql men yuun to nahin koi kami  
ik zara divangi darkar hai  
hosh valon ko bhi meri raa.e men  
ek guuna be-khudi darkar hai  
khatra-e-bisyar-dani ki qasam  
ilm men bhi kuchh kami darkar hai  
dosto kaafi nahin chashm-e-khirad  
ishq ko bhi raushni darkar hai  
meri ghazlon men haqa.eq hain faqat  
aap ko to sha.eri darkar hai  
tere paas aaya huun kahne ek baat  
mujh ko teri dosti darkar hai  
main jafaon ka na karta yuun gila  
aaj teri na-khushi darkar hai  
us ki zulf arasta-pairasta  
ik zara si barhami darkar hai  
zinda-dil tha taza-dam tha hijr men  
aaj mujh ko be-dili darkar hai  
halqa halqa gesu-e-shab rang-e-yar  
mujh ko teri abtari darkar hai  
aql ne kal mere kanon men kaha  
mujh ko teri zindagi darkar hai  
tez-rau tahzib-e-alam ko 'firaq'  
ik zara ahistagi darkar hai  
tez ehsas-e-khudi darkar hai  
zindagi ko zindagi darkar hai  
jo chadha jae khumistan-e-jahan  
han wahi lab-tishnagi darkar hai  
dewtaon ka khuda se hoga kaam  
aadmi ko aadmi darkar hai  
sau gulistan jis udasi par nisar  
mujh ko wo afsurdagi darkar hai  
shaeri hai sar-basar tahzib-e-qalb  
us ko gham shaistagi darkar hai  
shoala mein lata hai jo soz-o-gudaz  
wo khulus-e-baatni darkar hai  
khubi-e-lafz-o-bayan se kuchh siwa  
shaeri ko sahiri darkar hai  
qadir-e-mutlaq ko bhi insan ki  
sunte hain be-chaargi darkar hai  
aur honge talib-e-madh-e-jahan  
mujh ko bas teri khushi darkar hai  
aql mein yun to nahin koi kami  
ek zara diwangi darkar hai  
hosh walon ko bhi meri rae mein  
ek guna be-khudi darkar hai  
khatra-e-bisyar-dani ki qasam  
ilm mein bhi kuchh kami darkar hai  
dosto kafi nahin chashm-e-khirad  
ishq ko bhi raushni darkar hai  
meri ghazlon mein haqaeq hain faqat  
aap ko to shaeri darkar hai  
tere pas aaya hun kahne ek baat  
mujh ko teri dosti darkar hai  
main jafaon ka na karta yun gila  
aaj teri na-khushi darkar hai  
us ki zulf aarasta-pairasta  
ek zara si barhami darkar hai  
zinda-dil tha taza-dam tha hijr mein  
aaj mujh ko be-dili darkar hai  
halqa halqa gesu-e-shab rang-e-yar  
mujh ko teri abtari darkar hai  
aql ne kal mere kanon mein kaha  
mujh ko teri zindagi darkar hai  
tez-rau tahzib-e-alam ko 'firaq'  
ek zara aahistagi darkar hai  
