bar-ha gor-e-dil jhanka laaya  
ab ke shart-e-vafa baja laaya  
qadr rakhti na thi mata-e-dil  
saare aalam men main dikha laaya  
dil ki yak qatra khuun nahin hai besh  
ek aalam ke sar bala laaya  
sab pe jis baar ne girani ki  
us ko ye na-tavan utha laaya  
dil mujhe us gali men le ja kar  
aur bhi khaak men mila laaya  
ibtida hi men mar ga.e sab yaar  
ishq ki kaun intiha laaya  
ab to jaate hain but-kade se 'mir'  
phir milenge agar khuda laaya  
bar-ha gor-e-dil jhanka laya  
ab ke shart-e-wafa baja laya  
qadr rakhti na thi mata-e-dil  
sare aalam mein main dikha laya  
dil ki yak qatra khun nahin hai besh  
ek aalam ke sar bala laya  
sab pe jis bar ne girani ki  
us ko ye na-tawan utha laya  
dil mujhe us gali mein le ja kar  
aur bhi khak mein mila laya  
ibtida hi mein mar gae sab yar  
ishq ki kaun intiha laya  
ab to jate hain but-kade se 'mir'  
phir milenge agar khuda laya  
