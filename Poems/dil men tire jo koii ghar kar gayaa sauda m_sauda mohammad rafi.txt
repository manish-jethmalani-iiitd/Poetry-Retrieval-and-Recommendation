dil men tire jo koi ghar kar gaya  
sakht muhim thi ki vo sar kar gaya  
vahm-e-ghalat-kar ne dil khush kiya  
kis pe na jaane vo nazar kar gaya  
ja hi bhida tujh saf-e-mizhgan se yaar  
dil to mira zor-e-jigar kar gaya  
raat mila tha mujhe tanha raqib  
yaar khuda ka hi main dar kar gaya  
faiz tire vasf-e-buna-gosh ka  
apne sukhan ko to guhar kar gaya  
dekh li saaqi ki bhi dariya-dili  
lab na hamare kabhu tar kar gaya  
kyuun ke karahun na shab o roz men  
dard mire pahlu men ghar kar gaya  
naf.a ko pahuncha ye tujhe de ke dil  
jaan ka apni men zarar kar gaya  
aur ghazal ab koi sauda tu kah  
ye to yunhi thi main nazar kar gaya  
dil mein tere jo koi ghar kar gaya  
sakht muhim thi ki wo sar kar gaya  
wahm-e-ghalat-kar ne dil khush kiya  
kis pe na jaane wo nazar kar gaya  
ja hi bhida tujh saf-e-mizhgan se yar  
dil to mera zor-e-jigar kar gaya  
raat mila tha mujhe tanha raqib  
yar khuda ka hi main dar kar gaya  
faiz tere wasf-e-buna-gosh ka  
apne sukhan ko to guhar kar gaya  
dekh li saqi ki bhi dariya-dili  
lab na hamare kabhu tar kar gaya  
kyun ke karahun na shab o roz mein  
dard mere pahlu mein ghar kar gaya  
nafa ko pahuncha ye tujhe de ke dil  
jaan ka apni mein zarar kar gaya  
aur ghazal ab koi sauda tu kah  
ye to yunhi thi main nazar kar gaya  
