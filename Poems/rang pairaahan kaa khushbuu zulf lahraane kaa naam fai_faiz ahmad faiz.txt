rang pairahan ka khushbu zulf lahrane ka naam  
mausam-e-gul hai tumhare baam par aane ka naam  
dosto us chashm o lab ki kuchh kaho jis ke baghair  
gulsitan ki baat rangin hai na mai-khane ka naam  
phir nazar men phuul mahke dil men phir sham.en jalin  
phir tasavvur ne liya us bazm men jaane ka naam  
dilbari thahra zaban-e-khalq khulvane ka naam  
ab nahin lete pari-ru zulf bikhrane ka naam  
ab kisi laila ko bhi iqrar-e-mahbubi nahin  
in dinon badnam hai har ek divane ka naam  
mohtasib ki khair uncha hai usi ke faiz se  
rind ka saaqi ka mai ka khum ka paimane ka naam  
ham se kahte hain chaman vaale ghariban-e-chaman  
tum koi achchha sa rakh lo apne virane ka naam  
'faiz' un ko hai taqaza-e-vafa ham se jinhen  
ashna ke naam se pyara hai begane ka naam  
rang pairahan ka khushbu zulf lahrane ka nam  
mausam-e-gul hai tumhaare baam par aane ka nam  
dosto us chashm o lab ki kuchh kaho jis ke baghair  
gulsitan ki baat rangin hai na mai-khane ka nam  
phir nazar mein phul mahke dil mein phir shamen jalin  
phir tasawwur ne liya us bazm mein jaane ka nam  
dilbari thahra zaban-e-khalq khulwane ka nam  
ab nahin lete pari-ru zulf bikhrane ka nam  
ab kisi laila ko bhi iqrar-e-mahbubi nahin  
in dinon badnam hai har ek diwane ka nam  
mohtasib ki khair uncha hai usi ke faiz se  
rind ka saqi ka mai ka khum ka paimane ka nam  
hum se kahte hain chaman wale ghariban-e-chaman  
tum koi achchha sa rakh lo apne virane ka nam  
'faiz' un ko hai taqaza-e-wafa hum se jinhen  
aashna ke nam se pyara hai begane ka nam  
