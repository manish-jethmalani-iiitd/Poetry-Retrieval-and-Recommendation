rah-e-shauq se ab hata chahta huun  
kashish husn ki dekhna chahta huun  
koi dil sa dard-ashna chahta huun  
rah-e-ishq men rahnuma chahta huun  
tujhi se tujhe chhinna chahta huun  
ye kya chahta huun ye kya chahta huun  
khataon pe jo mujh ko maa.il kare phir  
saza aur aisi saza chahta huun  
vo makhmur nazren vo mad.hosh ankhen  
kharab-e-mohabbat hua chahta huun  
vo ankhen jhukin vo koi muskuraya  
payam-e-mohabbat suna chahta huun  
tujhe dhundhta huun tiri justuju hai  
maza hai ki khud gum hua chahta huun  
ye maujon ki be-tabiyan kaun dekhe  
main sahil se ab lautna chahta huun  
kahan ka karam aur kaisi inayat  
'majaz' ab jafa hi jafa chahta huun  
rah-e-shauq se ab hata chahta hun  
kashish husn ki dekhna chahta hun  
koi dil sa dard-ashna chahta hun  
rah-e-ishq mein rahnuma chahta hun  
tujhi se tujhe chhinna chahta hun  
ye kya chahta hun ye kya chahta hun  
khataon pe jo mujh ko mail kare phir  
saza aur aisi saza chahta hun  
wo makhmur nazren wo madhosh aankhen  
kharab-e-mohabbat hua chahta hun  
wo aankhen jhukin wo koi muskuraya  
payam-e-mohabbat suna chahta hun  
tujhe dhundhta hun teri justuju hai  
maza hai ki khud gum hua chahta hun  
ye maujon ki be-tabiyan kaun dekhe  
main sahil se ab lautna chahta hun  
kahan ka karam aur kaisi inayat  
'majaz' ab jafa hi jafa chahta hun  
