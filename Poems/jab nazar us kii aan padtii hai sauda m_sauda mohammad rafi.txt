jab nazar us ki aan padti hai  
zindagi tab dhiyan padti hai  
jhel lete hain ashiq ai farhad  
jis ke sar jaisi aan padti hai  
hai jafa se gharaz use itni  
ki vafa imtihan padti hai  
nazar un mah-vishan ki hai zalim  
kya ghazab an-ban padti hai  
qadd-e-zahid nazar men chille ba.ad  
utri si kuchh kaman padti hai  
baat is dil ke dard ki yaaro  
guftugu men nidan padti hai  
ek ke munh se jis ghadi nikli  
phir to sau ki zaban padti hai  
lekin itna koi kahe mujh se  
kabhu us ke bhi kaan padti hai  
be-sabati zamane ki na-char  
karni mujh ko bayan padti hai  
garm-joshi-e-dostan ba-nazar  
atish-e-karvan padti hai  
dil se puchha ye main ki ishq ki raah  
kis taraf mehrban padti hai  
kaha un ne ki ne ba-hindustan  
ne su-e-asfhan padti hai  
ye do-raha jo kufr o diin ka hai  
donon ke darmiyan padti hai  
manzilat sher ki tire 'sauda'  
yuun ba-vahm-o-guman padti hai  
nahin 'isa' tu par sukhan se tire  
tan-e-be-jan men jaan padti hai  
jab nazar us ki aan padti hai  
zindagi tab dhiyan padti hai  
jhel lete hain aashiq ai farhad  
jis ke sar jaisi aan padti hai  
hai jafa se gharaz use itni  
ki wafa imtihan padti hai  
nazar un mah-wishan ki hai zalim  
kya ghazab aan-ban padti hai  
qadd-e-zahid nazar mein chille baad  
utri si kuchh kaman padti hai  
baat is dil ke dard ki yaro  
guftugu mein nidan padti hai  
ek ke munh se jis ghadi nikli  
phir to sau ki zaban padti hai  
lekin itna koi kahe mujh se  
kabhu us ke bhi kan padti hai  
be-sabaati zamane ki na-chaar  
karni mujh ko bayan padti hai  
garm-joshi-e-dostan ba-nazar  
aatish-e-karwan padti hai  
dil se puchha ye main ki ishq ki rah  
kis taraf mehrban padti hai  
kaha un ne ki ne ba-hindustan  
ne su-e-asfhan padti hai  
ye do-raha jo kufr o din ka hai  
donon ke darmiyan padti hai  
manzilat sher ki tere 'sauda'  
yun ba-wahm-o-guman padti hai  
nahin 'isa' tu par sukhan se tere  
tan-e-be-jaan mein jaan padti hai  
