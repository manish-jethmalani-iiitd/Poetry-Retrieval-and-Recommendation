ek hi baar nahin hai vo dobara kam hai  
main vo dariya huun jise apna kinara kam hai  
vahi takrar hai aur ek vahi yaksani  
is shab-o-roz men ab apna guzara kam hai  
mere din raat men karna nahin ab is ko shumar  
hissa-e-umr koi main ne guzara kam hai  
main ziyada huun bahut us ke liye ab tak bhi  
aur mere liye vo saare ka saara kam hai  
us ki apni bhi tavajjoh nahin mujh par koi khaas  
aur main ne bhi abhi us ko pukara kam hai  
aaj paani jo uchhalta nahin pahle ki tarah  
aisa lagta hai ki is men koi dhara kam hai  
haath pair aap hi main maar raha huun filhal  
dubte ko abhi tinke ka sahara kam hai  
main to rakhta huun bahut roz ke roz in ka hisab  
asman par koi aaj ek sitara kam hai  
pesh-raft aur abhi mumkin bhi nahin hai ki 'zafar'  
abhi us shokh pe kuchh zor hamara kam hai  
ek hi bar nahin hai wo dobara kam hai  
main wo dariya hun jise apna kinara kam hai  
wahi takrar hai aur ek wahi yaksani  
is shab-o-roz mein ab apna guzara kam hai  
mere din raat mein karna nahin ab is ko shumar  
hissa-e-umr koi main ne guzara kam hai  
main ziyaada hun bahut us ke liye ab tak bhi  
aur mere liye wo sare ka sara kam hai  
us ki apni bhi tawajjoh nahin mujh par koi khas  
aur main ne bhi abhi us ko pukara kam hai  
aaj pani jo uchhalta nahin pahle ki tarah  
aisa lagta hai ki is mein koi dhaara kam hai  
hath pair aap hi main mar raha hun filhaal  
dubte ko abhi tinke ka sahaara kam hai  
main to rakhta hun bahut roz ke roz in ka hisab  
aasman par koi aaj ek sitara kam hai  
pesh-raft aur abhi mumkin bhi nahin hai ki 'zafar'  
abhi us shokh pe kuchh zor hamara kam hai  
