gulon men rang bhare bad-e-nau-bahar chale  
chale bhi aao ki gulshan ka karobar chale  
qafas udaas hai yaaro saba se kuchh to kaho  
kahin to bahr-e-khuda aaj zikr-e-yar chale  
kabhi to sub.h tire kunj-e-lab se ho aghaz  
kabhi to shab sar-e-kakul se mushk-bar chale  
bada hai dard ka rishta ye dil gharib sahi  
tumhare naam pe a.enge gham-gusar chale  
jo ham pe guzri so guzri magar shab-e-hijran  
hamare ashk tiri aqibat sanvar chale  
huzur-e-yar hui daftar-e-junun ki talab  
girah men le ke gareban ka taar taar chale  
maqam 'faiz' koi raah men jacha hi nahin  
jo ku-e-yar se nikle to su-e-dar chale  
gulon mein rang bhare baad-e-nau-bahaar chale  
chale bhi aao ki gulshan ka karobar chale  
qafas udas hai yaro saba se kuchh to kaho  
kahin to bahr-e-khuda aaj zikr-e-yar chale  
kabhi to subh tere kunj-e-lab se ho aaghaz  
kabhi to shab sar-e-kakul se mushk-bar chale  
bada hai dard ka rishta ye dil gharib sahi  
tumhaare nam pe aaenge gham-gusar chale  
jo hum pe guzri so guzri magar shab-e-hijran  
hamare ashk teri aaqibat sanwar chale  
huzur-e-yar hui daftar-e-junun ki talab  
girah mein le ke gareban ka tar tar chale  
maqam 'faiz' koi rah mein jacha hi nahin  
jo ku-e-yar se nikle to su-e-dar chale  
