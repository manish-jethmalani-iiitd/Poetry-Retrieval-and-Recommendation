ab aksar chup chup se rahen hain yunhi kabhu lab kholen hain  
pahle 'firaq' ko dekha hota ab to bahut kam bolen hain  
din men ham ko dekhne vaalo apne apne hain auqat  
jaao na tum in khushk ankhon par ham raton ko ro len hain  
fitrat meri ishq-o-mohabbat qismat meri tanha.i  
kahne ki naubat hi na aa.i ham bhi kisu ke ho len hain  
khunuk siyah mahke hue saa.e phail jaa.en hain jal-thal par  
kin jatanon se meri ghazlen raat ka juuda kholen hain  
baagh men vo khvab-avar aalam mauj-e-saba ke isharon par  
daali daali nauras patte sahj sahj jab dolen hain  
uf vo labon par mauj-e-tabassum jaise karvaten len kaunde  
haa.e vo alam-e-jumbish-e-mizhgan jab fitne par taulen hain  
naqsh-o-nigar-e-ghazal men jo tum ye shadabi paao ho  
ham ashkon men ka.enat ke nok-e-qalam ko dubo len hain  
in raton ko harim-e-naz ka ik aalam hue hai nadim  
khalvat men vo narm ungliyan band-e-qaba jab kholen hain  
gham ka fasana sunne vaalo akhir-e-shab aram karo  
kal ye kahani phir chhedenge ham bhi zara ab so len hain  
ham log ab to ajnabi se hain kuchh to batao hal-e-'firaq'  
ab to tumhin ko pyaar karen hain ab to tumhin se bolen hain  
ab aksar chup chup se rahen hain yunhi kabhu lab kholen hain  
pahle 'firaq' ko dekha hota ab to bahut kam bolen hain  
din mein hum ko dekhne walo apne apne hain auqat  
jao na tum in khushk aankhon par hum raaton ko ro len hain  
fitrat meri ishq-o-mohabbat qismat meri tanhai  
kahne ki naubat hi na aai hum bhi kisu ke ho len hain  
khunuk siyah mahke hue sae phail jaen hain jal-thal par  
kin jatanon se meri ghazlen raat ka juda kholen hain  
bagh mein wo khwab-awar aalam mauj-e-saba ke ishaaron par  
dali dali nauras patte sahj sahj jab dolen hain  
uf wo labon par mauj-e-tabassum jaise karwaten len kaunde  
hae wo aalam-e-jumbish-e-mizhgan jab fitne par taulen hain  
naqsh-o-nigar-e-ghazal mein jo tum ye shadabi pao ho  
hum ashkon mein kaenat ke nok-e-qalam ko dubo len hain  
in raaton ko harim-e-naz ka ek aalam hue hai nadim  
khalwat mein wo narm ungliyan band-e-qaba jab kholen hain  
gham ka fasana sunne walo aakhir-e-shab aaram karo  
kal ye kahani phir chhedenge hum bhi zara ab so len hain  
hum log ab to ajnabi se hain kuchh to batao haal-e-'firaq'  
ab to tumhin ko pyar karen hain ab to tumhin se bolen hain  
