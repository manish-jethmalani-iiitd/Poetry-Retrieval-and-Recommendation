jab kabhi dariya men hote saya-afgan aap hain  
fils-e-mahi ko batate mah-e-raushan aap hain  
siite hain sozan se chak-e-sina kya ai charasaz  
khar-e-gham siine men apne misl-e-sozan aap hain  
pyaar se kar ke hama.il ghair ki gardan men haath  
marte tegh-e-sitam se mujh ko gardan aap hain  
khinch kar ankhon men apni surma-e-dumbala-dar  
karte paida sehr se nargis men sosan aap hain  
dekh kar sahra men mujh ko pahle ghabraya tha qais  
phir jo pahchana to bola hazrat-e-man aap hain  
ji dhadakta hai kahin tar-e-rag-e-gul chubh na jaa.e  
sej par phulon ki karte qasd-e-khuftan aap hain  
kya maza hai tegh-e-qatil men ki aksar said-e-ishq  
aan kar us par ragadte apni gardan aap hain  
mujh se tum kya puchhte ho kaise hain ham kya kahen  
ji hi jaane hai ki jaise mushfiq-e-man aap hain  
pur-ghurur o pur-takabbur pur-jafa o pur-sitam  
pur-fareb o pur-dagha pur-makr o pur-fan aap hain  
zulm-pesha zulm-sheva zulm-ran o zulm-dost  
dushman-e-dil dushman-e-jan dushman-e-tan aap hain  
yakka-taz o neza-baz o arbada-ju tund-khu  
tegh-zan dashna-guzar o navak-afgan aap hain  
tasma-kash taraz o gharat-gar taraj-saz  
kafir yaghma.i o qazzaq rahzan aap hain  
fitna-ju bedad-gar saffak o azlam kina-var  
garm-jang o garm-qatl o garm-kushtan aap hain  
bad-mizaj o bad-dimagh va bad-shi.ar o bad-suluk  
bad-tariq o bad-zaban bad-ahd o bad-zan aap hain  
be-muravvat bevafa na-mehrban na-ashna  
mere qatil mere hasid mere dushman aap hain  
ai 'zafar' kya pa-e-qatil ke hai bose ki havas  
yuun jo bismil ho ke sargarm-e-tapidan aap hain  
jab kabhi dariya mein hote saya-afgan aap hain  
fils-e-mahi ko batate mah-e-raushan aap hain  
site hain sozan se chaak-e-sina kya ai chaarasaz  
khar-e-gham sine mein apne misl-e-sozan aap hain  
pyar se kar ke hamail ghair ki gardan mein hath  
marte tegh-e-sitam se mujh ko gardan aap hain  
khinch kar aankhon mein apni surma-e-dumbaala-dar  
karte paida sehr se nargis mein sosan aap hain  
dekh kar sahra mein mujh ko pahle ghabraya tha qais  
phir jo pahchana to bola hazrat-e-man aap hain  
ji dhadakta hai kahin tar-e-rag-e-gul chubh na jae  
sej par phulon ki karte qasd-e-khuftan aap hain  
kya maza hai tegh-e-qatil mein ki aksar said-e-ishq  
aan kar us par ragadte apni gardan aap hain  
mujh se tum kya puchhte ho kaise hain hum kya kahen  
ji hi jaane hai ki jaise mushfiq-e-man aap hain  
pur-ghurur o pur-takabbur pur-jafa o pur-sitam  
pur-fareb o pur-dagha pur-makr o pur-fan aap hain  
zulm-pesha zulm-shewa zulm-ran o zulm-dost  
dushman-e-dil dushman-e-jaan dushman-e-tan aap hain  
yakka-taz o neza-baz o arbada-ju tund-khu  
tegh-zan dashna-guzar o nawak-afgan aap hain  
tasma-kash taraaz o ghaarat-gar taraj-saz  
kafir yaghmai o qazzaq rahzan aap hain  
fitna-ju bedad-gar saffak o azlam kina-war  
garm-jang o garm-qatl o garm-kushtan aap hain  
bad-mizaj o bad-dimagh wa bad-shiar o bad-suluk  
bad-tariq o bad-zaban bad-ahd o bad-zan aap hain  
be-murawwat bewafa na-mehrban na-ashna  
mere qatil mere hasid mere dushman aap hain  
ai 'zafar' kya pa-e-qatil ke hai bose ki hawas  
yun jo bismil ho ke sargarm-e-tapidan aap hain  
