sadma to hai mujhe bhi ki tujh se juda huun main  
lekin ye sochta huun ki ab tera kya huun main  
bikhra pada hai tere hi ghar men tira vajud  
bekar mahfilon men tujhe dhundta huun main  
main khud-kushi ke jurm ka karta huun e'tiraf  
apne badan ki qabr men kab se gada huun main  
kis kis ka naam la.un zaban par ki tere saath  
har roz ek shakhs naya dekhta huun main  
kya jaane kis ada se liya tu ne mera naam  
duniya samajh rahi hai ki sach-much tira huun main  
pahuncha jo tere dar pe to mahsus ye hua  
lambi si ek qatar men jaise khada huun main  
le mere tajrabon se sabaq ai mire raqib  
do-char saal umr men tujh se bada huun main  
jaaga hua zamir vo a.ina hai 'qatil'  
sone se pahle roz jise dekhta huun main  
sadma to hai mujhe bhi ki tujh se juda hun main  
lekin ye sochta hun ki ab tera kya hun main  
bikhra pada hai tere hi ghar mein tera wajud  
bekar mahfilon mein tujhe dhundta hun main  
main khud-kushi ke jurm ka karta hun e'tiraf  
apne badan ki qabr mein kab se gada hun main  
kis kis ka nam laun zaban par ki tere sath  
har roz ek shakhs naya dekhta hun main  
kya jaane kis ada se liya tu ne mera nam  
duniya samajh rahi hai ki sach-much tera hun main  
pahuncha jo tere dar pe to mahsus ye hua  
lambi si ek qatar mein jaise khada hun main  
le mere tajrabon se sabaq ai mere raqib  
do-chaar sal umr mein tujh se bada hun main  
jaga hua zamir wo aaina hai 'qatil'  
sone se pahle roz jise dekhta hun main  
