ham kuchh aise tire didar men kho jaate hain  
jaise bachche bhare bazar men kho jaate hain  
mustaqil jujhana yadon se bahut mushkil hai  
rafta rafta sabhi ghar-bar men kho jaate hain  
itna sanson ki rifaqat pe bharosa na karo  
sab ke sab mitti ke ambar men kho jaate hain  
meri khuddari ne ehsan kiya hai mujh par  
varna jo jaate hain darbar men kho jaate hain  
dhundhne roz nikalte hain masa.il ham ko  
roz ham surkhi-e-akhbar men kho jaate hain  
kya qayamat hai ki sahraon ke rahne vaale  
apne ghar ke dar-o-divar men kho jaate hain  
kaun phir aise men tanqid karega tujh par  
sab tire jubba-o-dastar men kho jaate hain  
hum kuchh aise tere didar mein kho jate hain  
jaise bachche bhare bazar mein kho jate hain  
mustaqil jujhana yaadon se bahut mushkil hai  
rafta rafta sabhi ghar-bar mein kho jate hain  
itna sanson ki rifaqat pe bharosa na karo  
sab ke sab mitti ke ambar mein kho jate hain  
meri khuddari ne ehsan kiya hai mujh par  
warna jo jate hain darbar mein kho jate hain  
dhundhne roz nikalte hain masail hum ko  
roz hum surkhi-e-akhbar mein kho jate hain  
kya qayamat hai ki sahraon ke rahne wale  
apne ghar ke dar-o-diwar mein kho jate hain  
kaun phir aise mein tanqid karega tujh par  
sab tere jubba-o-dastar mein kho jate hain  
