bulbul ne jise ja ke gulistan men dekha  
ham ne use har khar-e-bayaban men dekha  
raushan hai vo har ek sitare men zulekha  
jis nuur ko tu ne sar-e-kan.an men dekha  
barham kare jam.iyyat-e-kaunain jo pal men  
latka vo tiri zulf-e-pareshan men dekha  
vaa.iz tu sune bole hai jis roz ki baten  
us roz ko ham ne shab-e-hijran men dekha  
ai zakhm-e-jigar suda-e-almas se khu kar  
kitna vo maza tha jo namak-dan men dekha  
'sauda' jo tira haal hai itna to nahin vo  
kya janiye tu ne use kis aan men dekha  
bulbul ne jise ja ke gulistan mein dekha  
hum ne use har khar-e-bayaban mein dekha  
raushan hai wo har ek sitare mein zulekha  
jis nur ko tu ne sar-e-kanan mein dekha  
barham kare jamiyyat-e-kaunain jo pal mein  
latka wo teri zulf-e-pareshan mein dekha  
waiz tu sune bole hai jis roz ki baaten  
us roz ko hum ne shab-e-hijran mein dekha  
ai zakhm-e-jigar suda-e-almas se khu kar  
kitna wo maza tha jo namak-dan mein dekha  
'sauda' jo tera haal hai itna to nahin wo  
kya jaaniye tu ne use kis aan mein dekha  
