kabhi sitare kabhi kahkashan bulata hai  
hamen vo bazm men apni kahan bulata hai  
na jaane kaun si uftad aa padi hai ki jo  
ham ahl-e-ishq ko kar-e-jahan bulata hai  
ye kaisa dam-e-riha.i bichha diya us ne  
zamin pakadti hai aur asman bulata hai  
gali gali men aqidon bhari dukanen hain  
qadam qadam pe naya astan bulata hai  
bhatak ga.e hain magar gum nahin hue hain kahin  
abhi hamen jaras-e-karvan bulata hai  
ye aag lagne se pahle ki baz-gasht hai jo  
bujhane valon ko ab tak dhuan bulata hai  
ummid tutne lagti hai jab bhi koi 'salim'  
to ik yaqin pas-e-vahm-o-guman bulata hai  
kabhi sitare kabhi kahkashan bulata hai  
hamein wo bazm mein apni kahan bulata hai  
na jaane kaun si uftad aa padi hai ki jo  
hum ahl-e-ishq ko kar-e-jahan bulata hai  
ye kaisa dam-e-rihai bichha diya us ne  
zamin pakadti hai aur aasman bulata hai  
gali gali mein aqidon bhari dukanen hain  
qadam qadam pe naya aastan bulata hai  
bhatak gae hain magar gum nahin hue hain kahin  
abhi hamein jaras-e-karwan bulata hai  
ye aag lagne se pahle ki baz-gasht hai jo  
bujhane walon ko ab tak dhuan bulata hai  
ummid tutne lagti hai jab bhi koi 'salim'  
to ek yaqin pas-e-wahm-o-guman bulata hai  
