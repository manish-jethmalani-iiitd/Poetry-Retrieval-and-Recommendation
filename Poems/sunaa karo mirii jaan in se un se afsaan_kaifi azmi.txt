suna karo miri jaan in se un se afsane  
sab ajnabi hain yahan kaun kis ko pahchane  
yahan se jald guzar jaao qafile vaalo  
hain meri pyaas ke phunke hue ye virane  
mire junun-e-parastish se tang aa ga.e log  
suna hai band kiye ja rahe hain but-khane  
jahan se pichhle pahar koi tishna-kam utha  
vahin pe tode hain yaron ne aaj paimane  
bahar aa.e to mera salam kah dena  
mujhe to aaj talab kar liya hai sahra ne  
hua hai hukm ki 'kaifi' ko sangsar karo  
masih baithe hain chhup ke kahan khuda jaane  
suna karo meri jaan in se un se afsane  
sab ajnabi hain yahan kaun kis ko pahchane  
yahan se jald guzar jao qafile walo  
hain meri pyas ke phunke hue ye virane  
mere junun-e-parastish se tang aa gae log  
suna hai band kiye ja rahe hain but-khane  
jahan se pichhle pahar koi tishna-kaam utha  
wahin pe tode hain yaron ne aaj paimane  
bahaar aae to mera salam kah dena  
mujhe to aaj talab kar liya hai sahra ne  
hua hai hukm ki 'kaifi' ko sangsar karo  
masih baithe hain chhup ke kahan khuda jaane  
