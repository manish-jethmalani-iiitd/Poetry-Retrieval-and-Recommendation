mushkil hai ki ab shahr men nikle koi ghar se  
dastar pe baat aa ga.i hoti hui sar se  
barsa bhi to kis dasht ke be-faiz badan par  
ik umr mire khet the jis abr ko tarse  
kal raat jo indhan ke liye kat ke gira hai  
chidiyon ko bada pyaar tha us budhe shajar se  
mehnat miri andhi se to mansub nahin thi  
rahna tha koi rabt shajar ka bhi samar se  
khud apne se milne ka to yaara na tha mujh men  
main bhiid men gum ho ga.i tanha.i ke dar se  
be-nam masafat hi muqaddar hai to kya gham  
manzil ka ta.ayyun kabhi hota hai safar se  
pathraya hai dil yuun ki koi ism padha jaa.e  
ye shahr nikalta nahin jaadu ke asar se  
nikle hain to raste men kahin shaam bhi hogi  
suraj bhi magar aa.ega is rahguzar se  
mushkil hai ki ab shahr mein nikle koi ghar se  
dastar pe baat aa gai hoti hui sar se  
barsa bhi to kis dasht ke be-faiz badan par  
ek umr mere khet the jis abr ko tarse  
kal raat jo indhan ke liye kat ke gira hai  
chidiyon ko bada pyar tha us budhe shajar se  
mehnat meri aandhi se to mansub nahin thi  
rahna tha koi rabt shajar ka bhi samar se  
khud apne se milne ka to yara na tha mujh mein  
main bhid mein gum ho gai tanhai ke dar se  
be-nam masafat hi muqaddar hai to kya gham  
manzil ka tayyun kabhi hota hai safar se  
pathraya hai dil yun ki koi ism padha jae  
ye shahr nikalta nahin jadu ke asar se  
nikle hain to raste mein kahin sham bhi hogi  
suraj bhi magar aaega is rahguzar se  
