shor yunhi na parindon ne machaya hoga  
koi jangal ki taraf shahr se aaya hoga  
ped ke katne valon ko ye malum to tha  
jism jal ja.enge jab sar pe na saaya hoga  
bani-e-jashn-e-baharan ne ye socha bhi nahin  
kis ne kanton ko lahu apna pilaya hoga  
bijli ke taar pe baitha hua hansta panchhi  
sochta hai ki vo jangal to paraya hoga  
apne jangal se jo ghabra ke ude the pyase  
har sarab un ko samundar nazar aaya hoga  
shor yunhi na parindon ne machaya hoga  
koi jangal ki taraf shahr se aaya hoga  
ped ke katne walon ko ye malum to tha  
jism jal jaenge jab sar pe na saya hoga  
bani-e-jashn-e-bahaaran ne ye socha bhi nahin  
kis ne kanton ko lahu apna pilaya hoga  
bijli ke tar pe baitha hua hansta panchhi  
sochta hai ki wo jangal to paraya hoga  
apne jangal se jo ghabra ke ude the pyase  
har sarab un ko samundar nazar aaya hoga  
