zindagi tujh pe ab ilzam koi kya rakkhe  
apna ehsas hi aisa hai jo tanha rakkhe  
kin shikaston ke shab-o-roz se guzra hoga  
vo musavvir jo har ik naqsh adhura rakkhe  
khushk mitti hi ne jab paanv jamane na diye  
bahte dariya se phir ummid koi kya rakkhe  
aa gham-e-dost usi mod pe ho ja.un juda  
jo mujhe mera hi rahne de na tera rakkhe  
arzuon ke bahut khvab to dekho ho 'vasim'  
jaane kis haal men be-dard zamana rakkhe  
zindagi tujh pe ab ilzam koi kya rakkhe  
apna ehsas hi aisa hai jo tanha rakkhe  
kin shikaston ke shab-o-roz se guzra hoga  
wo musawwir jo har ek naqsh adhura rakkhe  
khushk mitti hi ne jab panw jamane na diye  
bahte dariya se phir ummid koi kya rakkhe  
aa gham-e-dost usi mod pe ho jaun juda  
jo mujhe mera hi rahne de na tera rakkhe  
aarzuon ke bahut khwab to dekho ho 'wasim'  
jaane kis haal mein be-dard zamana rakkhe  
