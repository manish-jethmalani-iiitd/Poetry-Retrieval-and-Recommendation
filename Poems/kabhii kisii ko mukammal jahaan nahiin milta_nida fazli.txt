kabhi kisi ko mukammal jahan nahin milta  
kahin zamin kahin asman nahin milta  
tamam shahr men aisa nahin khulus na ho  
jahan umiid ho is ki vahan nahin milta  
kahan charagh jala.en kahan gulab rakhen  
chhaten to milti hain lekin makan nahin milta  
ye kya azaab hai sab apne aap men gum hain  
zaban mili hai magar ham-zaban nahin milta  
charagh jalte hi bina.i bujhne lagti hai  
khud apne ghar men hi ghar ka nishan nahin milta  
kabhi kisi ko mukammal jahan nahin milta  
kahin zamin kahin aasman nahin milta  
tamam shahr mein aisa nahin khulus na ho  
jahan umid ho is ki wahan nahin milta  
kahan charagh jalaen kahan gulab rakhen  
chhaten to milti hain lekin makan nahin milta  
ye kya azab hai sab apne aap mein gum hain  
zaban mili hai magar ham-zaban nahin milta  
charagh jalte hi binai bujhne lagti hai  
khud apne ghar mein hi ghar ka nishan nahin milta  
