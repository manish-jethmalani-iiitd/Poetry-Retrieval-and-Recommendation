vo ham se duur hote ja rahe hain  
bahut maghrur hote ja rahe hain  
bas ik tark-e-mohabbat ke irade  
hamen manzur hote ja rahe hain  
manazir the jo firdaus-e-tasavvur  
vo sab mastur hote ja rahe hain  
badalti ja rahi hai dil ki duniya  
na.e dastur hote ja rahe hain  
bahut maghmum the jo dida-o-dil  
bahut masrur hote ja rahe hain  
vafa par murdani si chha chali hai  
sitam ka nuur hote ja rahe hain  
kabhi vo paas aa.e ja rahe the  
magar ab duur hote ja rahe hain  
firaq o hijr ke tarik lamhe  
sarapa nuur hote ja rahe hain  
'shakil' ehsas-e-gumnami se kah do  
ki ham mash.hur hote ja rahe hain  
wo hum se dur hote ja rahe hain  
bahut maghrur hote ja rahe hain  
bas ek tark-e-mohabbat ke irade  
hamein manzur hote ja rahe hain  
manazir the jo firdaus-e-tasawwur  
wo sab mastur hote ja rahe hain  
badalti ja rahi hai dil ki duniya  
nae dastur hote ja rahe hain  
bahut maghmum the jo dida-o-dil  
bahut masrur hote ja rahe hain  
wafa par murdani si chha chali hai  
sitam ka nur hote ja rahe hain  
kabhi wo pas aae ja rahe the  
magar ab dur hote ja rahe hain  
firaq o hijr ke tarik lamhe  
sarapa nur hote ja rahe hain  
'shakil' ehsas-e-gumnami se kah do  
ki hum mashhur hote ja rahe hain  
