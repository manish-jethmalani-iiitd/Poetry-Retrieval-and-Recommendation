ghamza nahin hota ki ishara nahin hota  
aankh un se jo milti hai to kya kya nahin hota  
jalva na ho ma.ani ka to surat ka asar kya  
bulbul gul-e-tasvir ka shaida nahin hota  
allah bacha.e maraz-e-ishq se dil ko  
sunte hain ki ye ariza achchha nahin hota  
tashbih tire chehre ko kya duun gul-e-tar se  
hota hai shagufta magar itna nahin hota  
main naza.a men huun aa.en to ehsan hai un ka  
lekin ye samajh len ki tamasha nahin hota  
ham aah bhi karte hain to ho jaate hain badnam  
vo qatl bhi karte hain to charcha nahin hota  
ghamza nahin hota ki ishaara nahin hota  
aankh un se jo milti hai to kya kya nahin hota  
jalwa na ho mani ka to surat ka asar kya  
bulbul gul-e-taswir ka shaida nahin hota  
allah bachae maraz-e-ishq se dil ko  
sunte hain ki ye aariza achchha nahin hota  
tashbih tere chehre ko kya dun gul-e-tar se  
hota hai shagufta magar itna nahin hota  
main naza mein hun aaen to ehsan hai un ka  
lekin ye samajh len ki tamasha nahin hota  
hum aah bhi karte hain to ho jate hain badnam  
wo qatl bhi karte hain to charcha nahin hota  
