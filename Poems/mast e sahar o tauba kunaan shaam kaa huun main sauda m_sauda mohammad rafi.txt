mast-e-sahar o tauba-kunan shaam ka huun main  
qaazi ke giraftar nit e.alam ka huun main  
banda kaho khadim ko chakar kaho mujh ko  
jo kuchh kaho so saqi-e-gulfam ka huun main  
khidmat men mujhe ishq ki hai dil se iradat  
ne mo'taqid-e-kufr na islam ka huun main  
yak roz halal us ko bhi main kar ke na khaya  
naukar jo kharabat men do jaam ka huun main  
ne fikr hai duniya ki na diin ka mutalashi  
is hasti-e-mauhum men kis kaam ka huun main  
yak-rang huun aati nahin khush mujh ko do-rangi  
munkir sukhan-o-sher men iham ka huun main  
matlub-e-dua haq men nahin apne kisu ki  
talib lab-e-mahbub se dushnam ka huun main  
banda hai khuda ka to yaqin kar ki butan ka  
banda ye jahan be-zar-o-be-dam ka huun main  
hai shisha-e-mai ainak-e-piri mujhe 'sauda'  
nazzara-kun ab sheb ke ayyam ka huun main  
mast-e-sahar o tauba-kunan sham ka hun main  
qazi ke giraftar nit ealam ka hun main  
banda kaho khadim ko chaakar kaho mujh ko  
jo kuchh kaho so saqi-e-gulfam ka hun main  
khidmat mein mujhe ishq ki hai dil se iradat  
ne mo'taqid-e-kufr na islam ka hun main  
yak roz halal us ko bhi main kar ke na khaya  
naukar jo kharabaat mein do jam ka hun main  
ne fikr hai duniya ki na din ka mutalashi  
is hasti-e-mauhum mein kis kaam ka hun main  
yak-rang hun aati nahin khush mujh ko do-rangi  
munkir sukhan-o-sher mein iham ka hun main  
matlub-e-dua haq mein nahin apne kisu ki  
talib lab-e-mahbub se dushnam ka hun main  
banda hai khuda ka to yaqin kar ki butan ka  
banda ye jahan be-zar-o-be-dam ka hun main  
hai shisha-e-mai ainak-e-piri mujhe 'sauda'  
nazzara-kun ab sheb ke ayyam ka hun main  
