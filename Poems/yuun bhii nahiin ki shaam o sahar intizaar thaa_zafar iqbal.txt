yuun bhi nahin ki sham-o-sahar intizar tha  
kahte nahin the munh se magar intizar tha  
muddat ke ba.ad phuul ki surat khila tha dil  
shabnam ki tarah taza-o-tar intizar tha  
balon men dhuul paanv men chhale na the magar  
phir bhi kuchh ek ranj-e-safar intizar tha  
koi khabar thi us ki parindon ke shor men  
rang-e-hava men shakh-o-shajar intizar tha  
yuun thi javaharat lab-o-chashm ki jhalak  
jaise ye koi la.al-o-gohar intizar tha  
dalan-o-dar men ek tavaqqo.a thi mauj mauj  
divar-o-bam the ki bhanvar intizar tha  
aise men e'tibar kisi par na tha mujhe  
main bhi tha saath saath jidhar intizar tha  
ankhen thiin khushk khushk to dil bhi tha band band  
khul hi nahin raha tha kidhar intizar tha  
mayus hone vaale na the ham bhi ai 'zafar'  
aaya nahin to bar-e-digar intizar tha  
yun bhi nahin ki sham-o-sahar intizar tha  
kahte nahin the munh se magar intizar tha  
muddat ke baad phul ki surat khila tha dil  
shabnam ki tarah taza-o-tar intizar tha  
baalon mein dhul panw mein chhaale na the magar  
phir bhi kuchh ek ranj-e-safar intizar tha  
koi khabar thi us ki parindon ke shor mein  
rang-e-hawa mein shakh-o-shajar intizar tha  
yun thi jawaharaat lab-o-chashm ki jhalak  
jaise ye koi lal-o-gohar intizar tha  
dalan-o-dar mein ek tawaqqoa thi mauj mauj  
diwar-o-baam the ki bhanwar intizar tha  
aise mein e'tibar kisi par na tha mujhe  
main bhi tha sath sath jidhar intizar tha  
aankhen thin khushk khushk to dil bhi tha band band  
khul hi nahin raha tha kidhar intizar tha  
mayus hone wale na the hum bhi ai 'zafar'  
aaya nahin to bar-e-digar intizar tha  
