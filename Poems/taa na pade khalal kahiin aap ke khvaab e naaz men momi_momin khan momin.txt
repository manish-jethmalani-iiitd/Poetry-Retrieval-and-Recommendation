ta na pade khalal kahin aap ke khvab-e-naz men  
ham nahin chahte kami apni shab-e-daraz men  
aur hi rang aaj hai ariz-e-gul-azar ka  
khun-e-dil apna tha magar go na rukh-e-taraz men  
kyunki na aadhi aadhi raat jaage vo jis ka dhyan ho  
ahu-e-nim-khvab men nargis-e-nim-baz men  
khusrav-e-aish-e-vasl-e-yar jan-kani aur kohkan  
apna jigar to khuun hua ishq ke imtiyaz men  
bin tire bazm-e-sur men hain ye qabahaten ki hai  
naghma-e-sur ka asar naghma-e-nai-navaz men  
un se ab iltifat ki ghair ko hain shikayaten  
sun ke mira mubalagha minnat-e-ehtiraz men  
kya sabhi siine jal chuke kya sabhi dil pighal chuke  
bu-e-kabab ab nahin ah-e-jigar-gudaz men  
parda-nashin ke ishq men parda-dari na ho kahin  
hoti hain be-hijabiyan jan-e-nahufta-raz men  
rakhna-e-dar se ghair paas dekha kise ki aaj hai  
rakhna-gari kuchh aur hi nala-e-rakhna-saz men  
yad-e-butan men laakh baar fart-e-qalaq se ham bhi to  
baithe uthe hain 'momin' aap gir rahe shab namaz men  
ta na pade khalal kahin aap ke khwab-e-naz mein  
hum nahin chahte kami apni shab-e-daraaz mein  
aur hi rang aaj hai aariz-e-gul-azar ka  
khun-e-dil apna tha magar go na rukh-e-taraaz mein  
kyunki na aadhi aadhi raat jage wo jis ka dhyan ho  
aahu-e-nim-khwab mein nargis-e-nim-baz mein  
khusraw-e-aish-e-wasl-e-yar jaan-kani aur kohkan  
apna jigar to khun hua ishq ke imtiyaz mein  
bin tere bazm-e-sur mein hain ye qabahaten ki hai  
naghma-e-sur ka asar naghma-e-nai-nawaz mein  
un se ab iltifat ki ghair ko hain shikayaten  
sun ke mera mubaalagha minnat-e-ehtiraaz mein  
kya sabhi sine jal chuke kya sabhi dil pighal chuke  
bu-e-kabab ab nahin aah-e-jigar-gudaz mein  
parda-nashin ke ishq mein parda-dari na ho kahin  
hoti hain be-hijabiyan jaan-e-nahufta-raaz mein  
rakhna-e-dar se ghair pas dekha kise ki aaj hai  
rakhna-gari kuchh aur hi nala-e-rakhna-saz mein  
yaad-e-butan mein lakh bar fart-e-qalaq se hum bhi to  
baithe uthe hain 'momin' aap gir rahe shab namaz mein  
