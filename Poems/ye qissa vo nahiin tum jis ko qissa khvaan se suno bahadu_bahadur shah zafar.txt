ye qissa vo nahin tum jis ko qissa-khvan se suno  
mire fasana-e-gham ko miri zaban se suno  
sunao dard-e-dil apna to dam-ba-dam fariyad  
misal-e-nai miri har ek ustukhvan se suno  
karo hazar sitam le ke zikr kya yak yaar  
shikayat apni tum is apne nim-jan se suno  
khuda ke vaste ai hamdamo na bolo tum  
payam laaya hai kya nama-bar vahan se suno  
tumhare ishq ne rusva kiya jahan men hamen  
hamara zikr na tum kyunki ik jahan se suno  
suno tum apni jo tegh-e-nigah ke ausaf  
jo tum ko sunna ho us shokh-e-dil-sitan se suno  
'zafar' vo bosa to kya dega par koi dushnam  
jo tum ko sunna ho us shokh-e-dil-sitan se suno  
ye qissa wo nahin tum jis ko qissa-khwan se suno  
mere fasana-e-gham ko meri zaban se suno  
sunao dard-e-dil apna to dam-ba-dam fariyaad  
misal-e-nai meri har ek ustukhwan se suno  
karo hazar sitam le ke zikr kya yak yar  
shikayat apni tum is apne nim-jaan se suno  
khuda ke waste ai hamdamo na bolo tum  
payam laya hai kya nama-bar wahan se suno  
tumhaare ishq ne ruswa kiya jahan mein hamein  
hamara zikr na tum kyunki ek jahan se suno  
suno tum apni jo tegh-e-nigah ke ausaf  
jo tum ko sunna ho us shokh-e-dil-sitan se suno  
'zafar' wo bosa to kya dega par koi dushnam  
jo tum ko sunna ho us shokh-e-dil-sitan se suno  
