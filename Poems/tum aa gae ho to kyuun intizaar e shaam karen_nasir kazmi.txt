tum aa ga.e ho to kyuun intizar-e-sham karen  
kaho to kyuun na abhi se kuchh ehtimam karen  
khulus-o-mehr-o-vafa log kar chuke hain bahut  
mire khayal men ab aur koi kaam karen  
ye khas-o-am ki be-kar guftugu kab tak  
qubul kijiye jo faisla avaam karen  
har aadmi nahin sha.ista-e-rumuz-e-sukhan  
vo kam-sukhan ho mukhatab to ham-kalam karen  
juda hue hain bahut log ek tum bhi sahi  
ab itni baat pe kya zindagi haram karen  
khuda agar kabhi kuchh ikhtiyar de ham ko  
tu pahle khak-nashinon ka intizam karen  
rah-e-talab men jo gumnam mar ga.e 'nasir'  
mata-e-dard unhi sathiyon ke naam karen  
tum aa gae ho to kyun intizar-e-sham karen  
kaho to kyun na abhi se kuchh ehtimam karen  
khulus-o-mehr-o-wafa log kar chuke hain bahut  
mere khayal mein ab aur koi kaam karen  
ye khas-o-am ki be-kar guftugu kab tak  
qubul kijiye jo faisla awam karen  
har aadmi nahin shaista-e-rumuz-e-sukhan  
wo kam-sukhan ho mukhatab to ham-kalam karen  
juda hue hain bahut log ek tum bhi sahi  
ab itni baat pe kya zindagi haram karen  
khuda agar kabhi kuchh ikhtiyar de hum ko  
tu pahle khak-nashinon ka intizam karen  
rah-e-talab mein jo gumnam mar gae 'nasir'  
mata-e-dard unhi sathiyon ke nam karen  
