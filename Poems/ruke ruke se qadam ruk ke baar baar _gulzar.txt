ruke ruke se qadam ruk ke baar baar chale  
qarar de ke tire dar se be-qarar chale  
utha.e phirte the ehsan jism ka jaan par  
chale jahan se to ye pairahan utaar chale  
na jaane kaun si mitti vatan ki mitti thi  
nazar men dhuul jigar men liye ghubar chale  
sahar na aa.i ka.i baar niind se jaage  
thi raat raat ki ye zindagi guzar chale  
mili hai sham.a se ye rasm-e-ashiqi ham ko  
gunah haath pe le kar gunahgar chale  
ruke ruke se qadam ruk ke bar bar chale  
qarar de ke tere dar se be-qarar chale  
uthae phirte the ehsan jism ka jaan par  
chale jahan se to ye pairahan utar chale  
na jaane kaun si mitti watan ki mitti thi  
nazar mein dhul jigar mein liye ghubar chale  
sahar na aai kai bar nind se jage  
thi raat raat ki ye zindagi guzar chale  
mili hai shama se ye rasm-e-ashiqi hum ko  
gunah hath pe le kar gunahgar chale  
