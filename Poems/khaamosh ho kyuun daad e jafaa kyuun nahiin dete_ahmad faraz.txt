khamosh ho kyuun dad-e-jafa kyuun nahin dete  
bismil ho to qatil ko dua kyuun nahin dete  
vahshat ka sabab rauzan-e-zindan to nahin hai  
mehr o mah o anjum ko bujha kyuun nahin dete  
ik ye bhi to andaz-e-ilaj-e-gham-e-jan hai  
ai charagaro dard badha kyuun nahin dete  
munsif ho agar tum to kab insaf karoge  
mujrim hain agar ham to saza kyuun nahin dete  
rahzan ho to hazir hai mata-e-dil-o-jan bhi  
rahbar ho to manzil ka pata kyuun nahin dete  
kya biit ga.i ab ke 'faraz' ahl-e-chaman par  
yaran-e-qafas mujh ko sada kyuun nahin dete  
khamosh ho kyun dad-e-jafa kyun nahin dete  
bismil ho to qatil ko dua kyun nahin dete  
wahshat ka sabab rauzan-e-zindan to nahin hai  
mehr o mah o anjum ko bujha kyun nahin dete  
ek ye bhi to andaz-e-ilaj-e-gham-e-jaan hai  
ai chaaragaro dard badha kyun nahin dete  
munsif ho agar tum to kab insaf karoge  
mujrim hain agar hum to saza kyun nahin dete  
rahzan ho to hazir hai mata-e-dil-o-jaan bhi  
rahbar ho to manzil ka pata kyun nahin dete  
kya bit gai ab ke 'faraaz' ahl-e-chaman par  
yaran-e-qafas mujh ko sada kyun nahin dete  
