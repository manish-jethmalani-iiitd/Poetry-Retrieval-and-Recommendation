ham par tumhari chaah ka ilzam hi to hai  
dushnam to nahin hai ye ikram hi to hai  
karte hain jis pe ta.an koi jurm to nahin  
shauq-e-fuzul o ulfat-e-nakam hi to hai  
dil mudda.i ke harf-e-malamat se shaad hai  
ai jan-e-jan ye harf tira naam hi to hai  
dil na-umid to nahin nakam hi to hai  
lambi hai gham ki shaam magar shaam hi to hai  
dast-e-falak men gardish-e-taqdir to nahin  
dast-e-falak men gardish-e-ayyam hi to hai  
akhir to ek roz karegi nazar vafa  
vo yar-e-khush-khisal sar-e-bam hi to hai  
bhigi hai raat 'faiz' ghazal ibtida karo  
vaqt-e-sarod dard ka hangam hi to hai  
hum par tumhaari chah ka ilzam hi to hai  
dushnam to nahin hai ye ikram hi to hai  
karte hain jis pe tan koi jurm to nahin  
shauq-e-fuzul o ulfat-e-nakaam hi to hai  
dil muddai ke harf-e-malamat se shad hai  
ai jaan-e-jaan ye harf tera nam hi to hai  
dil na-umid to nahin nakaam hi to hai  
lambi hai gham ki sham magar sham hi to hai  
dast-e-falak mein gardish-e-taqdir to nahin  
dast-e-falak mein gardish-e-ayyam hi to hai  
aakhir to ek roz karegi nazar wafa  
wo yar-e-khush-khisal sar-e-baam hi to hai  
bhigi hai raat 'faiz' ghazal ibtida karo  
waqt-e-sarod dard ka hangam hi to hai  
