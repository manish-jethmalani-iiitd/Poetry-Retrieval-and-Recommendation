dar ke kisi se chhup jaata hai jaise saanp khazane men  
zar ke zor se zinda hain sab khaak ke is virane men  
jaise rasm ada karte hon shahron ki abadi men  
sub.h ko ghar se duur nikal kar shaam ko vapas aane men  
niile rang men duubi ankhen khuli padi thiin sabze par  
aks pada tha asman ka shayad is paimane men  
dabi hui hai zer-e-zamin ik dahshat gung sadaon ki  
bijli si kahin laraz rahi hai kisi chhupe tah-khane men  
dil kuchh aur bhi sard hua hai sham-e-shahr ki raunaq se  
kitni ziya be-sud ga.i shishe ke lafz jalane men  
main to 'munir' a.ine men khud ko tak kar hairan hua  
ye chehra kuchh aur tarah tha pahle kisi zamane men  
dar ke kisi se chhup jata hai jaise sanp khazane mein  
zar ke zor se zinda hain sab khak ke is virane mein  
jaise rasm ada karte hon shahron ki aabaadi mein  
subh ko ghar se dur nikal kar sham ko wapas aane mein  
nile rang mein dubi aankhen khuli padi thin sabze par  
aks pada tha aasman ka shayad is paimane mein  
dabi hui hai zer-e-zamin ek dahshat gung sadaon ki  
bijli si kahin laraz rahi hai kisi chhupe tah-khane mein  
dil kuchh aur bhi sard hua hai sham-e-shahr ki raunaq se  
kitni ziya be-sud gai shishe ke lafz jalane mein  
main to 'munir' aaine mein khud ko tak kar hairan hua  
ye chehra kuchh aur tarah tha pahle kisi zamane mein  
