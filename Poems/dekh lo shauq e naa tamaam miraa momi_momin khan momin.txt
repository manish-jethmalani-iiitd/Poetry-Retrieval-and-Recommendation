dekh lo shauq-e-na-tamam mira  
ghair le jaa.e hai payam mira  
be-asar hai fughan-e-khun-alud  
kyuun na ho.e kharab kaam mira  
atishin khu se arzu-e-visal  
pak gaya ab khayal-e-kham mira  
dekhna kasrat-e-bala-noshi  
kasa-e-asma.n hai jaam mira  
rutba uftadgi ka dekho hai  
arsh ke bhi pare maqam mira  
kis sanam ko chhuda diya vaa.iz  
le khuda tujh se intiqam mira  
ho ke yusuf jo dil churate ho  
kaun ho ja.ega ghulam mira  
us lab-e-lal ki shikayat hai  
kyunki rangin na ho kalam mira  
tu ne rusva kya mujhe ab tak  
koi bhi janta tha naam mira  
zanu-e-but pe jaan di dekha  
'momin' anjam-o-ikhtitam mira  
bandagi kaam aa rahi akhir  
main na kahta tha kyuun salam mira  
dekh lo shauq-e-na-tamam mera  
ghair le jae hai payam mera  
be-asar hai fughan-e-khun-alud  
kyun na hoe kharab kaam mera  
aatishin khu se aarzu-e-visal  
pak gaya ab khayal-e-kham mera  
dekhna kasrat-e-bala-noshi  
kasa-e-asma.n hai jam mera  
rutba uftadgi ka dekho hai  
arsh ke bhi pare maqam mera  
kis sanam ko chhuda diya waiz  
le khuda tujh se intiqam mera  
ho ke yusuf jo dil churaate ho  
kaun ho jaega ghulam mera  
us lab-e-lal ki shikayat hai  
kyunki rangin na ho kalam mera  
tu ne ruswa kya mujhe ab tak  
koi bhi jaanta tha nam mera  
zanu-e-but pe jaan di dekha  
'momin' anjam-o-ikhtitam mera  
bandagi kaam aa rahi aakhir  
main na kahta tha kyun salam mera  
