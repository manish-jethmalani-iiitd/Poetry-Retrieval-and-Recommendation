bi.tha.i ja.engi parde men bibayan kab tak  
bane rahoge tum is mulk men miyan kab tak  
haram-sara ki hifazat ko tegh hi na rahi  
to kaam dengi ye chilman ki tiliyan kab tak  
miyan se biibi hain parda hai un ko farz magar  
miyan ka ilm hi uttha to phir miyan kab tak  
tabi.aton ka numu hai hava-e-maghrib men  
ye ghairaten ye hararat ye garmiyan kab tak  
avaam bandh len dohar to third vantar men  
second-o-first ki hon band khidkiyan kab tak  
jo munh dikha.i ki rasmon pe hai musir iblis  
chhupengi hazrat-e-havva ki betiyan kab tak  
janab hazrat-e-'akbar' hain hami-e-parda  
magar vo kab tak aur un ki ruba.iyan kab tak  
bithai jaengi parde mein bibayan kab tak  
bane rahoge tum is mulk mein miyan kab tak  
haram-sara ki hifazat ko tegh hi na rahi  
to kaam dengi ye chilman ki tiliyan kab tak  
miyan se bibi hain parda hai un ko farz magar  
miyan ka ilm hi uttha to phir miyan kab tak  
tabiaton ka numu hai hawa-e-maghrib mein  
ye ghairaten ye hararat ye garmiyan kab tak  
awam bandh len dohar to third wantar mein  
second-o-first ki hon band khidkiyan kab tak  
jo munh dikhai ki rasmon pe hai musir iblis  
chhupengi hazrat-e-hawwa ki betiyan kab tak  
janab hazrat-e-'akbar' hain hami-e-parda  
magar wo kab tak aur un ki rubaiyan kab tak  
