dushman ki dosti hai ab ahl-e-vatan ke saath  
hai ab khizan chaman men na.e pairahan ke saath  
sar par hava-e-zulm chale sau jatan ke saath  
apni kulah kaj hai usi bankpan ke saath  
kis ne kaha ki tuut gaya khanjar-e-farang  
siine pe zakhm-e-nau bhi hai dagh-e-kuhan ke saath  
jhonke jo lag rahe hain nasim-e-bahar ke  
jumbish men hai qafas bhi asir-e-chaman ke saath  
'majruh' qafile ki mire dastan ye hai  
rahbar ne mil ke luut liya rahzan ke saath  
dushman ki dosti hai ab ahl-e-watan ke sath  
hai ab khizan chaman mein nae pairahan ke sath  
sar par hawa-e-zulm chale sau jatan ke sath  
apni kulah kaj hai usi bankpan ke sath  
kis ne kaha ki tut gaya khanjar-e-farang  
sine pe zakhm-e-nau bhi hai dagh-e-kuhan ke sath  
jhonke jo lag rahe hain nasim-e-bahaar ke  
jumbish mein hai qafas bhi asir-e-chaman ke sath  
'majruh' qafile ki mere dastan ye hai  
rahbar ne mil ke lut liya rahzan ke sath  
