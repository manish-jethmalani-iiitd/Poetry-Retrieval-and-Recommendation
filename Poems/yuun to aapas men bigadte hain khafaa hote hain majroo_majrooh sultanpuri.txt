yuun to aapas men bigadte hain khafa hote hain  
milne vaale kahin ulfat men juda hote hain  
hain zamane men ajab chiiz mohabbat vaale  
dard khud bante hain khud apni dava hote hain  
hal-e-dil mujh se na puchho miri nazren dekho  
raaz dil ke to nigahon se ada hote hain  
milne ko yuun to mila karti hain sab se ankhen  
dil ke aa jaane ke andaz juda hote hain  
aise hans hans ke na dekha karo sab ki janib  
log aisi hi adaon pe fida hote hain  
yun to aapas mein bigadte hain khafa hote hain  
milne wale kahin ulfat mein juda hote hain  
hain zamane mein ajab chiz mohabbat wale  
dard khud bante hain khud apni dawa hote hain  
haal-e-dil mujh se na puchho meri nazren dekho  
raaz dil ke to nigahon se ada hote hain  
milne ko yun to mila karti hain sab se aankhen  
dil ke aa jaane ke andaz juda hote hain  
aise hans hans ke na dekha karo sab ki jaanib  
log aisi hi adaon pe fida hote hain  
