phir usi rahguzar par shayad  
ham kabhi mil saken magar shayad  
jin ke ham muntazir rahe un ko  
mil ga.e aur ham-safar shayad  
jan-pahchan se bhi kya hoga  
phir bhi ai dost ghaur kar shayad  
ajnabiyyat ki dhund chhat jaa.e  
chamak utthe tiri nazar shayad  
zindagi bhar lahu rula.egi  
yad-e-yaran-e-be-khabar shayad  
jo bhi bichhde vo kab mile hain 'faraz'  
phir bhi tu intizar kar shayad  
phir usi rahguzar par shayad  
hum kabhi mil saken magar shayad  
jin ke hum muntazir rahe un ko  
mil gae aur ham-safar shayad  
jaan-pahchan se bhi kya hoga  
phir bhi ai dost ghaur kar shayad  
ajnabiyyat ki dhund chhat jae  
chamak utthe teri nazar shayad  
zindagi bhar lahu rulaegi  
yaad-e-yaran-e-be-khabar shayad  
jo bhi bichhde wo kab mile hain 'faraaz'  
phir bhi tu intizar kar shayad  
