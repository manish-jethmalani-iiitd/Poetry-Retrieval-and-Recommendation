chalo bad-e-bahari ja rahi hai  
piya-ji ki savari ja rahi hai  
shumal-e-javedan-e-sabz-e-jan se  
tamanna ki amari ja rahi hai  
fughan ai dushman-e-dar-e-dil-o-jan  
miri halat sudhari ja rahi hai  
hai pahlu men take ki ik hasina  
tiri furqat guzari ja rahi hai  
jo in rozon mira gham hai vo ye hai  
ki gham se burdbari ja rahi hai  
hai siine men ajab ik hashr barpa  
ki dil se be-qarari ja rahi hai  
main paiham haar kar ye sochta huun  
vo kya shai hai jo haari ja rahi hai  
dil us ke ru-ba-ru hai aur gum-sum  
koi arzi guzari ja rahi hai  
vo sayyad bachcha ho aur shaikh ke saath  
miyan izzat hamari ja rahi hai  
hai barpa har gali men shor-e-naghma  
miri fariyad maari ja rahi hai  
vo yaad ab ho rahi hai dil se rukhsat  
miyan pyaron ki pyari ja rahi hai  
daregha teri nazdiki miyan-jan  
tiri duuri pe vaari ja rahi hai  
bahut bad-hal hain basti tire log  
to phir tu kyuun sanvari ja rahi hai  
tiri marham-nigahi ai masiha  
kharash-e-dil pe vaari ja rahi hai  
kharabe men ajab tha shor barpa  
dilon se intizari ja rahi hai  
chalo baad-e-bahaari ja rahi hai  
piya-ji ki sawari ja rahi hai  
shumal-e-jawedan-e-sabz-e-jaan se  
tamanna ki amari ja rahi hai  
fughan ai dushman-e-dar-e-dil-o-jaan  
meri haalat sudhaari ja rahi hai  
hai pahlu mein take ki ek hasina  
teri furqat guzari ja rahi hai  
jo in rozon mera gham hai wo ye hai  
ki gham se burdbari ja rahi hai  
hai sine mein ajab ek hashr barpa  
ki dil se be-qarari ja rahi hai  
main paiham haar kar ye sochta hun  
wo kya shai hai jo haari ja rahi hai  
dil us ke ru-ba-ru hai aur gum-sum  
koi arzi guzari ja rahi hai  
wo sayyad bachcha ho aur shaikh ke sath  
miyan izzat hamari ja rahi hai  
hai barpa har gali mein shor-e-naghma  
meri fariyaad mari ja rahi hai  
wo yaad ab ho rahi hai dil se rukhsat  
miyan pyaron ki pyari ja rahi hai  
daregha teri nazdiki miyan-jaan  
teri duri pe wari ja rahi hai  
bahut bad-haal hain basti tere log  
to phir tu kyun sanwari ja rahi hai  
teri marham-nigahi ai masiha  
kharash-e-dil pe wari ja rahi hai  
kharabe mein ajab tha shor barpa  
dilon se intizari ja rahi hai  
