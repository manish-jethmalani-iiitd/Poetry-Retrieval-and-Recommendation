tire khayal se lo de uthi hai tanha.i  
shab-e-firaq hai ya teri jalva-ara.i  
tu kis khayal men hai manzilon ke shaida.i  
unhen bhi dekh jinhen raste men niind aa.i  
pukar ai jars-e-karvan-e-sub.h-e-tarb  
bhatak rahe hain andheron men tere sauda.i  
thahar ga.e hain sar-e-rah khaak udane ko  
musafiron ko na chhed ai hava-e-sahra.i  
rah-e-hayat men kuchh marhale to dekh liye  
ye aur baat tiri aarzu na raas aa.i  
ye saneha bhi mohabbat men bar-ha guzra  
ki us ne haal bhi puchha to aankh bhar aa.i  
dil-e-fasurda men phir dhadkanon ka shor utha  
ye baithe baithe mujhe kin dinon ki yaad aa.i  
main sote sote ka.i baar chaunk chaunk pada  
tamam raat tire pahluon se aanch aa.i  
jahan bhi tha koi fitna tadap ke jaag utha  
tamam hosh thi masti men teri angda.i  
khuli jo aankh to kuchh aur hi saman dekha  
vo log the na vo jalse na shahr-e-rana.i  
vo tab-e-dard vo sauda-e-intizar kahan  
unhi ke saath ga.i taqat-e-shakeba.i  
phir us ki yaad men dil be-qarar hai 'nasir'  
bichhad ke jis se hui shahr shahr rusva.i  
tere khayal se lo de uthi hai tanhai  
shab-e-firaq hai ya teri jalwa-arai  
tu kis khayal mein hai manzilon ke shaidai  
unhen bhi dekh jinhen raste mein nind aai  
pukar ai jars-e-karwan-e-subh-e-tarb  
bhatak rahe hain andheron mein tere saudai  
thahar gae hain sar-e-rah khak udane ko  
musafiron ko na chhed ai hawa-e-sahrai  
rah-e-hayat mein kuchh marhale to dekh liye  
ye aur baat teri aarzu na ras aai  
ye saneha bhi mohabbat mein bar-ha guzra  
ki us ne haal bhi puchha to aankh bhar aai  
dil-e-fasurda mein phir dhadkanon ka shor utha  
ye baithe baithe mujhe kin dinon ki yaad aai  
main sote sote kai bar chaunk chaunk pada  
tamam raat tere pahluon se aanch aai  
jahan bhi tha koi fitna tadap ke jag utha  
tamam hosh thi masti mein teri angdai  
khuli jo aankh to kuchh aur hi saman dekha  
wo log the na wo jalse na shahr-e-ranai  
wo tab-e-dard wo sauda-e-intizar kahan  
unhi ke sath gai taqat-e-shakebai  
phir us ki yaad mein dil be-qarar hai 'nasir'  
bichhad ke jis se hui shahr shahr ruswai  
