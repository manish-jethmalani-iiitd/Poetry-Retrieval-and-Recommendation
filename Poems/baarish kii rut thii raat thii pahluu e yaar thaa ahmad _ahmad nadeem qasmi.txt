barish ki rut thi raat thi pahlu-e-yar tha  
ye bhi tilism-e-gardish-e-lail-o-nahar tha  
kahte hain log auj pe tha mausam-e-bahar  
dil kah raha hai arbada-e-zulf-e-yar tha  
ab to visal-e-yar se behtar hai yad-e-yar  
main bhi kabhi fareb-e-nazar ka shikar tha  
tu meri zindagi se bhi katra ke chal diya  
tujh ko to meri maut pe bhi ikhtiyar tha  
o gaane vaale tutte taron ke saaz par  
main bhi shahid-e-tul-e-shab-e-intizar tha  
palken uthin jhapak ke girin phir na uth sakin  
ye e'tibar hai to kahan e'tibar tha  
yazdan se bhi ulajh hi pada tha tira 'nadim'  
ya.ani azal se dil men yahi khalfashar tha  
barish ki rut thi raat thi pahlu-e-yar tha  
ye bhi tilism-e-gardish-e-lail-o-nahaar tha  
kahte hain log auj pe tha mausam-e-bahaar  
dil kah raha hai arbada-e-zulf-e-yar tha  
ab to visal-e-yar se behtar hai yaad-e-yar  
main bhi kabhi fareb-e-nazar ka shikar tha  
tu meri zindagi se bhi katra ke chal diya  
tujh ko to meri maut pe bhi ikhtiyar tha  
o gane wale tutte taron ke saz par  
main bhi shahid-e-tul-e-shab-e-intizar tha  
palken uthin jhapak ke girin phir na uth sakin  
ye e'tibar hai to kahan e'tibar tha  
yazdan se bhi ulajh hi pada tha tera 'nadim'  
yani azal se dil mein yahi khalfashaar tha  
