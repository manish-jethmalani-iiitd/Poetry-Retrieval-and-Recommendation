na koi naam o nasab hai na goshvara mira  
bas apni ab-o-hava hi pe hai guzara mira  
miri zamin pe tire aftab raushan hain  
tire falak pe chamakta hai ik sitara mira  
jo chahta hai vo taskhir kar le duniya ko  
kisi bhi shai pe nahin hai yahan ijara mira  
main ham-kanar hua ek lahar se aur phir  
kinare hi men kahin gum hua kinara mira  
bas ek lamha-e-benam ki giraft men hain  
na jaane kaisa ta.alluq hai ye tumhara mira  
to phir jo nafa hai main us men kyuun nahin shamil  
agar yahan ka khasara hai sab khasara mira  
jo dhyan tak nahin deta hai meri baton par  
samajh raha hai vahi shakhs to ishara mira  
kahin khushi ki numa.ish men rakh diya ja kar  
kal us ne basta-e-gham taaq se utara mira  
vahi hai til vahi rukhsar hain vahi tu hai  
magar nahin hai samarqand aur bukhara mira  
main baad o baran se atish kashid karta huun  
ki aab o khaak ki tamsil hai idara mira  
ab aa gaya huun to socha sada lagata chalun  
kise khabar yahan aana na ho dobara mira  
darun-e-khana koi bhi nahin kisi ka 'salim'  
pe dekhne men to lagta hai shahr saara mira  
na koi nam o nasab hai na goshwara mera  
bas apni aab-o-hawa hi pe hai guzara mera  
meri zamin pe tere aaftab raushan hain  
tere falak pe chamakta hai ek sitara mera  
jo chahta hai wo taskhir kar le duniya ko  
kisi bhi shai pe nahin hai yahan ijara mera  
main ham-kanar hua ek lahar se aur phir  
kinare hi mein kahin gum hua kinara mera  
bas ek lamha-e-benam ki giraft mein hain  
na jaane kaisa talluq hai ye tumhaara mera  
to phir jo nafa hai main us mein kyun nahin shamil  
agar yahan ka khasara hai sab khasara mera  
jo dhyan tak nahin deta hai meri baaton par  
samajh raha hai wahi shakhs to ishaara mera  
kahin khushi ki numaish mein rakh diya ja kar  
kal us ne basta-e-gham taq se utara mera  
wahi hai til wahi rukhsar hain wahi tu hai  
magar nahin hai samarqand aur bukhara mera  
main baad o baran se aatish kashid karta hun  
ki aab o khak ki tamsil hai idara mera  
ab aa gaya hun to socha sada lagata chalun  
kise khabar yahan aana na ho dobara mera  
darun-e-khana koi bhi nahin kisi ka 'salim'  
pe dekhne mein to lagta hai shahr sara mera  
