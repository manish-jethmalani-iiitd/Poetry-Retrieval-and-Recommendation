phuul the rang the lamhon ki sabahat ham the  
aise zinda the ki jiine ki alamat ham the  
sab khirad-mand bane phirte the masha-allah  
bas tire shahr men ik sahib-e-vahshat ham the  
naam bakhsha hai tujhe kis ke vufur-e-gham ne  
gar koi tha to tire mujrim-e-shohrat ham the  
ab to khud apni zarurat bhi nahin hai ham ko  
vo bhi din the ki kabhi teri zarurat ham the  
dhuup ke dasht men kitna vo hamen dhundta tha  
'e'tibar' us ke liye abr ki surat ham the  
phul the rang the lamhon ki sabahat hum the  
aise zinda the ki jine ki alamat hum the  
sab khirad-mand bane phirte the masha-allah  
bas tere shahr mein ek sahib-e-wahshat hum the  
nam bakhsha hai tujhe kis ke wufur-e-gham ne  
gar koi tha to tere mujrim-e-shohrat hum the  
ab to khud apni zarurat bhi nahin hai hum ko  
wo bhi din the ki kabhi teri zarurat hum the  
dhup ke dasht mein kitna wo hamein dhundta tha  
'e'tibar' us ke liye abr ki surat hum the  
