chhupa hua jo numudar se nikal aaya  
ye farq bhi tire inkar se nikal aaya  
palat pada jo main sar phod kar mohabbat men  
to rasta isi divar se nikal aaya  
mujhe kharidna kuchh bhi na tha isi khatir  
main khud ko bech ke bazar se nikal aaya  
abhi to apne khandar hi ki sair thi baaqi  
ye tu kahan mire asar se nikal aaya  
bahut se aur tilismat muntazir hain mire  
agar kabhi tire asrar se nikal aaya  
mujhe bhi de rahe the khil.at-e-vafa lekin  
nazar bacha ke main darbar se nikal aaya  
sire se jo kahin maujud hi na tha akhir  
vo naqs bhi mire kirdar se nikal aaya  
na.i faza na.e afaq hain usi ke liye  
jo aaj udti hui daar se nikal aaya  
usi ko ek ghanimat qarar dunga 'zafar'  
jo ek sher bhi tumar se nikal aaya  
chhupa hua jo numudar se nikal aaya  
ye farq bhi tere inkar se nikal aaya  
palat pada jo main sar phod kar mohabbat mein  
to rasta isi diwar se nikal aaya  
mujhe kharidna kuchh bhi na tha isi khatir  
main khud ko bech ke bazar se nikal aaya  
abhi to apne khandar hi ki sair thi baqi  
ye tu kahan mere aasar se nikal aaya  
bahut se aur tilismat muntazir hain mere  
agar kabhi tere asrar se nikal aaya  
mujhe bhi de rahe the khilat-e-wafa lekin  
nazar bacha ke main darbar se nikal aaya  
sire se jo kahin maujud hi na tha aakhir  
wo naqs bhi mere kirdar se nikal aaya  
nai faza nae aafaq hain usi ke liye  
jo aaj udti hui dar se nikal aaya  
usi ko ek ghanimat qarar dunga 'zafar'  
jo ek sher bhi tumar se nikal aaya  
