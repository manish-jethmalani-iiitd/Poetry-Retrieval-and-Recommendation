bakht se koi shikayat hai na aflak se hai  
yahi kya kam hai ki nisbat mujhe is khaak se hai  
khvab men bhi tujhe bhulun to rava rakh mujh se  
vo ravayya jo hava ka khas-o-khashak se hai  
bazm-e-anjum men qaba khaak ki pahni main ne  
aur miri saari fazilat isi poshak se hai  
itni raushan hai tiri sub.h ki hota hai guman  
ye ujala to kisi dida-e-namnak se hai  
haath to kaat diye kuza-garon ke ham ne  
mo.ajize ki vahi ummid magar chaak se hai  
bakht se koi shikayat hai na aflak se hai  
yahi kya kam hai ki nisbat mujhe is khak se hai  
khwab mein bhi tujhe bhulun to rawa rakh mujh se  
wo rawayya jo hawa ka khas-o-khashak se hai  
bazm-e-anjum mein qaba khak ki pahni main ne  
aur meri sari fazilat isi poshak se hai  
itni raushan hai teri subh ki hota hai guman  
ye ujala to kisi dida-e-namnak se hai  
hath to kat diye kuza-garon ke hum ne  
moajize ki wahi ummid magar chaak se hai  
