ashk-e-ravan ki nahr hai aur ham hain dosto  
us bevafa ka shahr hai aur ham hain dosto  
ye ajnabi si manzilen aur raftagan ki yaad  
tanha.iyon ka zahr hai aur ham hain dosto  
laa.i hai ab uda ke ga.e mausamon ki baas  
barkha ki rut ka qahr hai aur ham hain dosto  
phirte hain misl-e-mauj-e-hua shahr shahr men  
avargi ki lahr hai aur ham hain dosto  
sham-e-alam dhali to chali dard ki hava  
raton ki pichhla pahr hai aur ham hain dosto  
ankhon men ud rahi hai luti mahfilon ki dhuul  
ibrat-sara-e-dahr hai aur ham hain dosto  
ashk-e-rawan ki nahr hai aur hum hain dosto  
us bewafa ka shahr hai aur hum hain dosto  
ye ajnabi si manzilen aur raftagan ki yaad  
tanhaiyon ka zahr hai aur hum hain dosto  
lai hai ab uda ke gae mausamon ki bas  
barkha ki rut ka qahr hai aur hum hain dosto  
phirte hain misl-e-mauj-e-hua shahr shahr mein  
aawargi ki lahr hai aur hum hain dosto  
sham-e-alam dhali to chali dard ki hawa  
raaton ki pichhla pahr hai aur hum hain dosto  
aankhon mein ud rahi hai luti mahfilon ki dhul  
ibrat-sara-e-dahr hai aur hum hain dosto  
