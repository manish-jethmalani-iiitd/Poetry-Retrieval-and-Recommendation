khule hain mashriq-o-maghrib ki god men gulzar  
magar khizan ko mayassar nahin yaqin-e-bahar  
khabar nahin hai bamon ke banane valon ko  
tamiz ho to mah-o-mehr-o-kahkashan hain shikar  
usi se tegh-e-nigah ab-dar hoti hai  
tujhe bata.un badi shai hai jur.at-e-inkar  
kiye hain shauq ne paida hazar virane  
ik aarzu ne basa.e hain laakh shahr-e-dayar  
nashat-e-sub.h-e-baharan tujhe nasib nahin  
tire nigah men hai biiti hui shabon ka khumar  
farokht hoti hai insaniyat si jins-e-giran  
jahan ko phunk na degi ye garmi-e-bazar  
yahi hai zinat-o-ara.ish urus-e-sukhan  
magar fareb bhi deti hai shokhi-e-guftar  
khule hain mashriq-o-maghrib ki god mein gulzar  
magar khizan ko mayassar nahin yaqin-e-bahaar  
khabar nahin hai bamon ke banane walon ko  
tamiz ho to mah-o-mehr-o-kahkashan hain shikar  
usi se tegh-e-nigah aab-dar hoti hai  
tujhe bataun badi shai hai jurat-e-inkar  
kiye hain shauq ne paida hazar virane  
ek aarzu ne basae hain lakh shahr-e-dayar  
nashat-e-subh-e-bahaaran tujhe nasib nahin  
tere nigah mein hai biti hui shabon ka khumar  
farokht hoti hai insaniyat si jins-e-giran  
jahan ko phunk na degi ye garmi-e-bazar  
yahi hai zinat-o-araish urus-e-sukhan  
magar fareb bhi deti hai shokhi-e-guftar  
