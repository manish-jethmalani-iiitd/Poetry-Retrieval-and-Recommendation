nazzara-e-paiham ka sila mere liye hai  
har samt vo rukh jalva-numa mere liye hai  
us chehra-e-anvar ki ziya mere liye hai  
vo zulf-e-siyah tab-e-dota mere liye hai  
zinhar agar ahl-e-havas tujh pe fida huun  
ye martaba-e-sadq-o-safa mere liye hai  
ban kar main razakar muhayya-e-fana huun  
avaza-e-haq bang-e-dara mere liye hai  
khush-nudi-e-fujjar ke pairav hain yazidi  
taqlid-e-shah-e-karb-o-bala mere liye hai  
mahrum huun majbur huun be-tab-o-tavan huun  
makhsus tire gham ka maza mere liye hai  
sarmaya-e-rahat hai fana ki mujhe talkhi  
is zahr men saman-e-baqa mere liye hai  
jannat ki havas ho to main kafir ki pareshan  
us shokh ki khushbu-e-qaba mere liye hai  
pahle bhi kuchh ummid na thi charagaron ko  
aur ab to dava hai na dua mere liye hai  
mar ja.unga mai-khane se nikla jo kabhi main  
nazzara-e-mai ruh-faza mere liye hai  
tashkhis-e-tabiban pe hansi aati hai 'hasrat'  
ye dard-e-jigar hai ki dava mere liye hai  
nazzara-e-paiham ka sila mere liye hai  
har samt wo rukh jalwa-numa mere liye hai  
us chehra-e-anwar ki ziya mere liye hai  
wo zulf-e-siyah tab-e-dota mere liye hai  
zinhaar agar ahl-e-hawas tujh pe fida hun  
ye martaba-e-sadq-o-safa mere liye hai  
ban kar main razakar muhayya-e-fana hun  
aawaza-e-haq bang-e-dara mere liye hai  
khush-nudi-e-fujjar ke pairaw hain yazidi  
taqlid-e-shah-e-karb-o-bala mere liye hai  
mahrum hun majbur hun be-tab-o-tawan hun  
makhsus tere gham ka maza mere liye hai  
sarmaya-e-rahat hai fana ki mujhe talkhi  
is zahr mein saman-e-baqa mere liye hai  
jannat ki hawas ho to main kafir ki pareshan  
us shokh ki khushbu-e-qaba mere liye hai  
pahle bhi kuchh ummid na thi chaaragaron ko  
aur ab to dawa hai na dua mere liye hai  
mar jaunga mai-khane se nikla jo kabhi main  
nazzara-e-mai ruh-faza mere liye hai  
tashkhis-e-tabiban pe hansi aati hai 'hasrat'  
ye dard-e-jigar hai ki dawa mere liye hai  
