kaam sab ghair-zaruri hain jo sab karte hain  
aur ham kuchh nahin karte hain ghazab karte hain  
aap ki nazron men suraj ki hai jitni azmat  
ham charaghon ka bhi utna hi adab karte hain  
ham pe hakim ka koi hukm nahin chalta hai  
ham qalandar hain shahanshah laqab karte hain  
dekhiye jis ko use dhun hai masiha.i ki  
aaj kal shahr ke bimar matab karte hain  
khud ko patthar sa bana rakkha hai kuchh logon ne  
bol sakte hain magar baat hi kab karte hain  
ek ik pal ko kitabon ki tarah padhne lage  
umr bhar jo na kiya ham ne vo ab karte hain  
kaam sab ghair-zaruri hain jo sab karte hain  
aur hum kuchh nahin karte hain ghazab karte hain  
aap ki nazron mein suraj ki hai jitni azmat  
hum charaghon ka bhi utna hi adab karte hain  
hum pe hakim ka koi hukm nahin chalta hai  
hum qalandar hain shahanshah laqab karte hain  
dekhiye jis ko use dhun hai masihai ki  
aaj kal shahr ke bimar matab karte hain  
khud ko patthar sa bana rakkha hai kuchh logon ne  
bol sakte hain magar baat hi kab karte hain  
ek ek pal ko kitabon ki tarah padhne lage  
umr bhar jo na kiya hum ne wo ab karte hain  
