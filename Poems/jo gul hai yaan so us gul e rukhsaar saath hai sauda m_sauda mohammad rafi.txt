jo gul hai yaan so us gul-e-rukhsar saath hai  
kya gul hai vo ki jis ke ye gulzar saath hai  
to mast shab andheri aur aghyar saath hai  
jo dil men aave kah ye gunahgar saath hai  
khamosh andalib-e-chaman tujh se kiya hai bahs  
apna sukhan to murgh-e-giraftar saath hai  
paigham us nigah ka ki jis men hai bu-e-mehr  
kya jaane kis ke akhiri didar saath hai  
uqda na ye khula ki mire dil sa pahlavan  
tujh zulf ke bandha hua ik taar saath hai  
karte to ho mire maraz-e-dil ka tum ilaaj  
yaaro jo dil yahi hai to azar saath hai  
'sauda' ke haath kyun-ke lage vo mata-e-husn  
le niklen jis ko ghar se to bazar saath hai  
jo gul hai yan so us gul-e-rukhsar sath hai  
kya gul hai wo ki jis ke ye gulzar sath hai  
to mast shab andheri aur aghyar sath hai  
jo dil mein aawe kah ye gunahgar sath hai  
khamosh andalib-e-chaman tujh se kiya hai bahs  
apna sukhan to murgh-e-giraftar sath hai  
paigham us nigah ka ki jis mein hai bu-e-mehr  
kya jaane kis ke aakhiri didar sath hai  
uqda na ye khula ki mere dil sa pahlawan  
tujh zulf ke bandha hua ek tar sath hai  
karte to ho mere maraz-e-dil ka tum ilaj  
yaro jo dil yahi hai to aazar sath hai  
'sauda' ke hath kyun-ke lage wo mata-e-husn  
le niklen jis ko ghar se to bazar sath hai  
