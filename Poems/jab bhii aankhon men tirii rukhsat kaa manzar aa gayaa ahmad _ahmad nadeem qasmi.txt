jab bhi ankhon men tiri rukhsat ka manzar aa gaya  
aftab-e-vaqt neze ke barabar aa gaya  
dosti ki jab duha.i di to sharq-o-gharb se  
haath men patthar liye yaron ka lashkar aa gaya  
is safar men go tamazat to bahut thi hijr ki  
main tiri yadon ki chhanv sar pe le kar aa gaya  
go zamin-o-asman masruf-e-gardish hain magar  
jab bhi gardish ka sabab socha to chakkar aa gaya  
aadmi ko hashr ke manzar nazar aane lage  
us ke qabze men jab ik zarre ka jauhar aa gaya  
husn-e-insan dafn ho jaane se mitta hai kahan  
phuul ban kar khaak ke parde se bahar aa gaya  
ashk jab tapke kisi bekas ki ankhon se 'nadim'  
yuun laga tufan ki zad men samundar aa gaya  
jab bhi aankhon mein teri rukhsat ka manzar aa gaya  
aaftab-e-waqt neze ke barabar aa gaya  
dosti ki jab duhai di to sharq-o-gharb se  
hath mein patthar liye yaron ka lashkar aa gaya  
is safar mein go tamazat to bahut thi hijr ki  
main teri yaadon ki chhanw sar pe le kar aa gaya  
go zamin-o-asman masruf-e-gardish hain magar  
jab bhi gardish ka sabab socha to chakkar aa gaya  
aadmi ko hashr ke manzar nazar aane lage  
us ke qabze mein jab ek zarre ka jauhar aa gaya  
husn-e-insan dafn ho jaane se mitta hai kahan  
phul ban kar khak ke parde se bahar aa gaya  
ashk jab tapke kisi bekas ki aankhon se 'nadim'  
yun laga tufan ki zad mein samundar aa gaya  
