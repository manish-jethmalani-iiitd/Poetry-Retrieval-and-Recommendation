tilism-khana-e-asbab mere samne tha  
mira hi dekha hua khvab mere samne tha  
vahi nahin tha jise dil talak rasa.i thi  
ki yuun to majma-e-ahbab mere samne tha  
tamam umr sitare talash karta phira  
palat ke dekha to mahtab mere samne tha  
main ik sada ke tahayyur men ghir gaya varna  
kinara samne girdab mere samne tha  
kitab-e-ishq khuli thi suna raha tha koi  
main padh raha tha naya baab mere samne tha  
main dhundta raha maazi ke gum-shuda auraq  
nisab-e-mimbar-o-mehrab mere samne tha  
rida-e-faqr bacha le ga.i mujhe varna  
fareb-e-atlas-o-kam-khvab mere samne tha  
tilism-khana-e-asbab mere samne tha  
mera hi dekha hua khwab mere samne tha  
wahi nahin tha jise dil talak rasai thi  
ki yun to majma-e-ahbab mere samne tha  
tamam umr sitare talash karta phira  
palat ke dekha to mahtab mere samne tha  
main ek sada ke tahayyur mein ghir gaya warna  
kinara samne girdab mere samne tha  
kitab-e-ishq khuli thi suna raha tha koi  
main padh raha tha naya bab mere samne tha  
main dhundta raha mazi ke gum-shuda auraq  
nisab-e-mimbar-o-mehrab mere samne tha  
rida-e-faqr bacha le gai mujhe warna  
fareb-e-atlas-o-kam-khwab mere samne tha  
