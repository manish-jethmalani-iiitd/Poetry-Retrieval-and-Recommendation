aur hain kitni manzilen baaqi  
jaan kitni hai jism men baaqi  
zinda logon ki bud-o-bash men hain  
murda logon ki adaten baaqi  
us se milna vo khvab-e-hasti men  
khvab madum hasraten baaqi  
bah ga.e rang-o-nur ke chashme  
rah ga.iin un ki rangaten baaqi  
jin ke hone se ham bhi hain ai dil  
shahr men hain vo suraten baaqi  
vo to aa ke 'munir' ja bhi chuka  
ik mahak si hai baagh men baaqi  
aur hain kitni manzilen baqi  
jaan kitni hai jism mein baqi  
zinda logon ki bud-o-bash mein hain  
murda logon ki aadaten baqi  
us se milna wo khwab-e-hasti mein  
khwab madum hasraten baqi  
bah gae rang-o-nur ke chashme  
rah gain un ki rangaten baqi  
jin ke hone se hum bhi hain ai dil  
shahr mein hain wo suraten baqi  
wo to aa ke 'munir' ja bhi chuka  
ek mahak si hai bagh mein baqi  
