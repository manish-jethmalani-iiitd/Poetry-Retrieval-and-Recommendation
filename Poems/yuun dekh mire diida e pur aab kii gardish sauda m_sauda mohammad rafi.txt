yuun dekh mire dida-e-pur-ab ki gardish  
dariya men ho jis tarah se girdab ki gardish  
marta huun tire vaste rota huun zi-bas yaar  
hai sail miri chashm men girdab ki gardish  
phir jaati hain is tarah se ik pal men vo ankhiyan  
juun bazm men ho jam-e-mai-e-nab ki gardish  
az-bas-ki hai ankhon men khumar us ghadi saaqi  
mai mange hai tujh se jo har ahbab ki gardish  
go khaak hua to bhi phira ban ke bagula  
ho kar na ga.i ashiq-e-betab ki gardish  
jins-e-khirad-o-sabr bin is dil ko ho kya chain  
muflis ko buri hoti hai asbab ki gardish  
dil zulf-o-rukh-e-yar men 'sauda' na phire kyuun  
khush aa.e hai us ko shab-e-mahtab ki gardish  
yun dekh mere dida-e-pur-ab ki gardish  
dariya mein ho jis tarah se girdab ki gardish  
marta hun tere waste rota hun zi-bas yar  
hai sail meri chashm mein girdab ki gardish  
phir jati hain is tarah se ek pal mein wo ankhiyan  
jun bazm mein ho jam-e-mai-e-nab ki gardish  
az-bas-ki hai aankhon mein khumar us ghadi saqi  
mai mange hai tujh se jo har ahbab ki gardish  
go khak hua to bhi phira ban ke bagula  
ho kar na gai aashiq-e-betab ki gardish  
jins-e-khirad-o-sabr bin is dil ko ho kya chain  
muflis ko buri hoti hai asbab ki gardish  
dil zulf-o-rukh-e-yar mein 'sauda' na phire kyun  
khush aae hai us ko shab-e-mahtab ki gardish  
