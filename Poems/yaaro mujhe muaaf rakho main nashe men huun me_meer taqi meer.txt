yaaro mujhe muaaf rakho main nashe men huun  
ab do to jaam khali hi do main nashe men huun  
ek ek qurt daur men yuun hi mujhe bhi do  
jam-e-sharab pur na karo main nashe men huun  
masti se darhami hai miri guftugu ke biich  
jo chaho tum bhi mujh ko kaho main nashe men huun  
ya hathon haath lo mujhe manind-e-jam-e-mai  
ya thodi duur saath chalo main nashe men huun  
ma.azur huun jo paanv mira be-tarah pade  
tum sargiran to mujh se na ho main nashe men huun  
bhagi namaz-e-juma to jaati nahin hai kuchh  
chalta huun main bhi tuk to raho main nashe men huun  
nazuk-mizaj aap qayamat hain 'mir' ji  
juun shisha mere munh na lago main nashe men huun  
yaro mujhe muaf rakho main nashe mein hun  
ab do to jam khali hi do main nashe mein hun  
ek ek qurt daur mein yun hi mujhe bhi do  
jam-e-sharab pur na karo main nashe mein hun  
masti se darhami hai meri guftugu ke bich  
jo chaho tum bhi mujh ko kaho main nashe mein hun  
ya hathon hath lo mujhe manind-e-jam-e-mai  
ya thodi dur sath chalo main nashe mein hun  
mazur hun jo panw mera be-tarah pade  
tum sargiran to mujh se na ho main nashe mein hun  
bhagi namaz-e-juma to jati nahin hai kuchh  
chalta hun main bhi tuk to raho main nashe mein hun  
nazuk-mizaj aap qayamat hain 'mir' ji  
jun shisha mere munh na lago main nashe mein hun  
