ye be-kas-o-be-qarar chehre  
sadiyon ke ye sogvar chehre  
mitti men pade damak rahe hain  
hiron ki tarah hazar chehre  
le ja ke inhen kahan saja.en  
ye bhuuk ke shikar chehre  
africa-o-asia ki zinat  
ye nadir-e-rozgar chehre  
khoi hui azmaton ke varis  
kal raat ke yadgar chehre  
ghaze se safed mai se rangin  
is daur ke daghdar chehre  
guzre hain nigah-o-dil se ho kar  
har tarah ke be-shumar chehre  
maghrur ana ke ghonsle men  
baithe hue kam-ayar chehre  
qabil-e-iltifat ankhen  
na-qabil-e-e'tibar chehre  
in sab se hasin-tar hain lekin  
rindon ke gunahgar chehre  
ye be-kas-o-be-qarar chehre  
sadiyon ke ye sogwar chehre  
mitti mein pade damak rahe hain  
hiron ki tarah hazar chehre  
le ja ke inhen kahan sajaen  
ye bhuk ke shikar chehre  
africa-o-asia ki zinat  
ye nadir-e-rozgar chehre  
khoi hui azmaton ke waris  
kal raat ke yaadgar chehre  
ghaze se safed mai se rangin  
is daur ke daghdar chehre  
guzre hain nigah-o-dil se ho kar  
har tarah ke be-shumar chehre  
maghrur ana ke ghonsle mein  
baithe hue kam-ayar chehre  
qabil-e-iltifat aankhen  
na-qabil-e-e'tibar chehre  
in sab se hasin-tar hain lekin  
rindon ke gunahgar chehre  
