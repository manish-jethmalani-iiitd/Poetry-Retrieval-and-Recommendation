apne saa.e ko itna samjhane de  
mujh tak mere hisse ki dhuup aane de  
ek nazar men ka.i zamane dekhe to  
budhi ankhon ki tasvir banane de  
baaba duniya jiit ke main dikhla dunga  
apni nazar se duur to mujh ko jaane de  
main bhi to is baagh ka ek parinda huun  
meri hi avaz men mujh ko gaane de  
phir to ye uncha hi hota ja.ega  
bachpan ke hathon men chand aa jaane de  
faslen pak jaa.en to khet se bichhdengi  
roti aankh ko pyaar kahan samjhane de  
apne sae ko itna samjhane de  
mujh tak mere hisse ki dhup aane de  
ek nazar mein kai zamane dekhe to  
budhi aankhon ki taswir banane de  
baba duniya jit ke main dikhla dunga  
apni nazar se dur to mujh ko jaane de  
main bhi to is bagh ka ek parinda hun  
meri hi aawaz mein mujh ko gane de  
phir to ye uncha hi hota jaega  
bachpan ke hathon mein chand aa jaane de  
faslen pak jaen to khet se bichhdengi  
roti aankh ko pyar kahan samjhane de  
