jahan-e-ghuncha-e-dil ka faqat chatakna tha  
usi ki bu-e-pareshan vajud-e-duniya tha  
ye kah ke kal koi be-ikhtiyar rota tha  
vo ik nigah sahi kyuun kisi ko dekha tha  
tanaben kucha-e-qatil ki khinchti jaati thiin  
shahid-e-tegh-e-ada men bhi zor kitna tha  
bas ik jhalak nazar aa.i ude kalim ke hosh  
bas ik nigah hui khaak tur-e-sina tha  
har ik ke haath faqat ghaflaten thiin hosh-numa  
ki apne aap se begana-var jiina tha  
yahi hua ki fareb-e-umid-o-yas mite  
vo pa ga.e tire hathon hamen jo paana tha  
chaman men ghuncha-e-gul khilkhila ke murjha.e  
yahi vo the jinhen hans hans ke jaan dena tha  
nigah-e-mehr men jis ki hain sad payam-e-fana  
usi ka alam-e-ijad-o-naz beja tha  
jahan tu jalva-numa tha larazti thi duniya  
tire jamal se kaisa jalal paida tha  
hayat-o-marg ke kuchh raaz khul ga.e honge  
fasana-e-shab-e-gham varna dosto kya tha  
shab-e-adam ka fasana gudaz sham-e-hayat  
siva.e kaif-e-fana mera majra kya tha  
kuchh aisi baat na thi tera duur ho jaana  
ye aur baat ki rah rah ke dard uthta tha  
na puchh sud-o-ziyan karobar-e-ulfat ke  
vagarna yuun to na paana tha kuchh na khota tha  
lagavten vo tire husn-e-be-niyaz ki aah  
main teri bazm se jab na-umid uttha tha  
tujhe ham ai dil-e-dard-ashna kahan dhunden  
ham apne hosh men kab the koi jab uttha tha  
adam ka raaz sada-e-shikast saz-e-hayat  
hijab-e-zist bhi kitna latif parda tha  
ye iztirab-o-sukun bhi thi ik fareb-e-hayat  
ki apne haal se begana-var jiina tha  
kahan pe chuuk hui tere be-qararon se  
zamana dusri karvat badalne vaala tha  
ye koi yaad hai ye bhi hai koi mahviyyat  
tire khayal men tujh ko bhi bhuul jaana tha  
kahan ki chot ubhar aa.i husn-e-taban men  
dam-e-nazara vo rukh dard sa chamakta tha  
na puchh ramz-o-kinayat chashm-e-saqi ke  
bas ek hashr-e-khamosh anjuman men barpa tha  
chaman chaman thi gul-e-dagh-e-ishq se hasti  
usi ki nik.hat-e-barbad ka zamana tha  
vo tha mira dil-e-khun-gashta jis ke mitne se  
bahar-e-bagha-e-jinan thi vajud-e-duniya tha  
qasam hai bada-kasho chashm-e-mast-e-saqi ki  
batao haath se kya jam-e-mai sambhalta tha  
visal us se main chahun kahan ye dil mera  
ye ro raha huun ki kyuun us ko main ne dekha tha  
umiid yaas bani yaas phir umiid bani  
us ik nazar men fareb-e-nigah kitna tha  
ye soz-o-saz-e-nihan tha vo soz-o-saz-e-ayan  
visal-o-hijr men bas farq tha to itna tha  
shikast-e-saz-e-chaman thi bahar-e-lala-o-gul  
khizan machalti thi ghuncha jahan chatakta tha  
har ek saans hai tajdid-e-yad-e-ayyami  
guzar gaya vo zamana jise guzarna tha  
na koi va.ada na koi yaqin na koi umiid  
magar hamen to tira intizar karna tha  
kisi ke sabr ne be-sabr diya sab ko  
'firaq' naza.a men karvat koi badalta tha  
jahan-e-ghuncha-e-dil ka faqat chatakna tha  
usi ki bu-e-pareshan wajud-e-duniya tha  
ye kah ke kal koi be-ikhtiyar rota tha  
wo ek nigah sahi kyun kisi ko dekha tha  
tanaben kucha-e-qatil ki khinchti jati thin  
shahid-e-tegh-e-ada mein bhi zor kitna tha  
bas ek jhalak nazar aai ude kalim ke hosh  
bas ek nigah hui khak tur-e-sina tha  
har ek ke hath faqat ghaflaten thin hosh-numa  
ki apne aap se begana-war jina tha  
yahi hua ki fareb-e-umid-o-yas mite  
wo pa gae tere hathon hamein jo pana tha  
chaman mein ghuncha-e-gul khilkhila ke murjhae  
yahi wo the jinhen hans hans ke jaan dena tha  
nigah-e-mehr mein jis ki hain sad payam-e-fana  
usi ka aalam-e-ijad-o-naz beja tha  
jahan tu jalwa-numa tha larazti thi duniya  
tere jamal se kaisa jalal paida tha  
hayat-o-marg ke kuchh raaz khul gae honge  
fasana-e-shab-e-gham warna dosto kya tha  
shab-e-adam ka fasana gudaz sham-e-hayat  
siwae kaif-e-fana mera majra kya tha  
kuchh aisi baat na thi tera dur ho jaana  
ye aur baat ki rah rah ke dard uthta tha  
na puchh sud-o-ziyan karobar-e-ulfat ke  
wagarna yun to na pana tha kuchh na khota tha  
lagawten wo tere husn-e-be-niyaz ki aah  
main teri bazm se jab na-umid uttha tha  
tujhe hum ai dil-e-dard-ashna kahan dhunden  
hum apne hosh mein kab the koi jab uttha tha  
adam ka raaz sada-e-shikast saz-e-hayat  
hijab-e-zist bhi kitna latif parda tha  
ye iztirab-o-sukun bhi thi ek fareb-e-hayat  
ki apne haal se begana-war jina tha  
kahan pe chuk hui tere be-qararon se  
zamana dusri karwat badalne wala tha  
ye koi yaad hai ye bhi hai koi mahwiyyat  
tere khayal mein tujh ko bhi bhul jaana tha  
kahan ki chot ubhar aai husn-e-taban mein  
dam-e-nazara wo rukh dard sa chamakta tha  
na puchh ramz-o-kinayat chashm-e-saqi ke  
bas ek hashr-e-khamosh anjuman mein barpa tha  
chaman chaman thi gul-e-dagh-e-ishq se hasti  
usi ki nikhat-e-barbaad ka zamana tha  
wo tha mera dil-e-khun-gashta jis ke mitne se  
bahaar-e-bagha-e-jinan thi wajud-e-duniya tha  
qasam hai baada-kasho chashm-e-mast-e-saqi ki  
batao hath se kya jam-e-mai sambhalta tha  
visal us se main chahun kahan ye dil mera  
ye ro raha hun ki kyun us ko main ne dekha tha  
umid yas bani yas phir umid bani  
us ek nazar mein fareb-e-nigah kitna tha  
ye soz-o-saz-e-nihan tha wo soz-o-saz-e-ayan  
visal-o-hijr mein bas farq tha to itna tha  
shikast-e-saz-e-chaman thi bahaar-e-lala-o-gul  
khizan machalti thi ghuncha jahan chatakta tha  
har ek sans hai tajdid-e-yaad-e-ayyami  
guzar gaya wo zamana jise guzarna tha  
na koi wada na koi yaqin na koi umid  
magar hamein to tera intizar karna tha  
kisi ke sabr ne be-sabr diya sab ko  
'firaq' naza mein karwat koi badalta tha  
