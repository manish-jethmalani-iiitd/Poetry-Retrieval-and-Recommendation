dekh to dil ki jaan se uthta hai  
ye dhuan sa kahan se uthta hai  
gor kis diljale ki hai ye falak  
shola ik sub.h yaan se uthta hai  
khana-e-dil se zinhar na ja  
koi aise makan se uthta hai  
naala sar khinchta hai jab mera  
shor ik asman se uthta hai  
ladti hai us ki chashm-e-shokh jahan  
ek ashob vaan se uthta hai  
sudh le ghar ki bhi shola-e-avaz  
duud kuchh ashiyan se uthta hai  
baithne kaun de hai phir us ko  
jo tire astan se uthta hai  
yuun uthe aah us gali se ham  
jaise koi jahan se uthta hai  
ishq ik 'mir' bhari patthar hai  
kab ye tujh na-tavan se uthta hai  
dekh to dil ki jaan se uthta hai  
ye dhuan sa kahan se uthta hai  
gor kis diljale ki hai ye falak  
shola ek subh yan se uthta hai  
khana-e-dil se zinhaar na ja  
koi aise makan se uthta hai  
nala sar khinchta hai jab mera  
shor ek aasman se uthta hai  
ladti hai us ki chashm-e-shokh jahan  
ek aashob wan se uthta hai  
sudh le ghar ki bhi shola-e-awaz  
dud kuchh aashiyan se uthta hai  
baithne kaun de hai phir us ko  
jo tere aastan se uthta hai  
yun uthe aah us gali se hum  
jaise koi jahan se uthta hai  
ishq ek 'mir' bhaari patthar hai  
kab ye tujh na-tawan se uthta hai  
