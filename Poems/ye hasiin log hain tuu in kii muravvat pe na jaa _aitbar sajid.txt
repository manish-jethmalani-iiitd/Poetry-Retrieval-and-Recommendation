ye hasin log hain tu in ki muravvat pe na ja  
khud hi uth baith kisi izn o ijazat pe na ja  
surat-e-sham.a tire samne raushan hain jo phuul  
un ki kirnon men naha zauq-e-sama.at pe na ja  
dil si check-bok hai tire paas tujhe kya dhadka  
ji ko bha jaa.e to phir chiiz ki qimat pe na ja  
itna kam-zarf na ban us ke bhi siine men hai dil  
us ka ehsas bhi rakh apni hi rahat pe na ja  
dekhta kya hai thahar kar miri janib har roz  
rauzan-e-dar huun miri diid ki hairat pe na ja  
tere dil-sokhta baithe hain sar-e-bam abhi  
baal khole hue taron bhari is chhat pe na ja  
meri poshak to pahchan nahin hai meri  
dil men bhi jhank miri zahiri halat pe na ja  
ye hasin log hain tu in ki murawwat pe na ja  
khud hi uth baith kisi izn o ijazat pe na ja  
surat-e-shama tere samne raushan hain jo phul  
un ki kirnon mein naha zauq-e-samaat pe na ja  
dil si check-book hai tere pas tujhe kya dhadka  
ji ko bha jae to phir chiz ki qimat pe na ja  
itna kam-zarf na ban us ke bhi sine mein hai dil  
us ka ehsas bhi rakh apni hi rahat pe na ja  
dekhta kya hai thahar kar meri jaanib har roz  
rauzan-e-dar hun meri did ki hairat pe na ja  
tere dil-sokhta baithe hain sar-e-baam abhi  
baal khole hue taron bhari is chhat pe na ja  
meri poshak to pahchan nahin hai meri  
dil mein bhi jhank meri zahiri haalat pe na ja  
