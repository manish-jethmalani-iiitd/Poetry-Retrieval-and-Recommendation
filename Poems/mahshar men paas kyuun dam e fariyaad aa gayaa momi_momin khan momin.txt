mahshar men paas kyuun dam-e-fariyad aa gaya  
rahm us ne kab kiya tha ki ab yaad aa gaya  
uljha hai paanv yaar ka zulf-e-daraz men  
lo aap apne daam men sayyad aa gaya  
nakamiyon men tum ne jo tashbih mujh se di  
shirin ko dard-e-talkhi-e-farhad aa gaya  
ham charagar ko yuun hi pahna.enge bediyan  
qaabu men apne gar vo pari-zad aa gaya  
dil ko qalaq hai tark-e-mohabbat ke baad bhi  
ab asman ko shikva-e-bedad aa gaya  
vo bad-guman hua jo kahin sher men mire  
zikr-e-butan-e-khalkh-o-naushad aa gaya  
the be-gunah jur.at-e-pa-bos thi zarur  
kya karte vahm-e-khajlat-e-jallad aa gaya  
jo ho chuka yaqin ki nahin taqat-e-visal  
dam men hamare vo sitam-ijad aa gaya  
zikr-e-sharab-o-hur kalam-e-khuda men dekh  
'momin' main kya kahun mujhe kya yaad aa gaya  
mahshar mein pas kyun dam-e-fariyaad aa gaya  
rahm us ne kab kiya tha ki ab yaad aa gaya  
uljha hai panw yar ka zulf-e-daraaz mein  
lo aap apne dam mein sayyaad aa gaya  
nakaamiyon mein tum ne jo tashbih mujh se di  
shirin ko dard-e-talkhi-e-farhad aa gaya  
hum chaaragar ko yun hi pahnaenge bediyan  
qabu mein apne gar wo pari-zad aa gaya  
dil ko qalaq hai tark-e-mohabbat ke baad bhi  
ab aasman ko shikwa-e-bedad aa gaya  
wo bad-guman hua jo kahin sher mein mere  
zikr-e-butan-e-khalkh-o-naushad aa gaya  
the be-gunah jurat-e-pa-bos thi zarur  
kya karte wahm-e-khajlat-e-jallad aa gaya  
jo ho chuka yaqin ki nahin taqat-e-visal  
dam mein hamare wo sitam-ijad aa gaya  
zikr-e-sharab-o-hur kalam-e-khuda mein dekh  
'momin' main kya kahun mujhe kya yaad aa gaya  
