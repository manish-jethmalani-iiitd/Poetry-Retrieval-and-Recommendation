main asman pe bahut der rah nahin sakta  
magar ye baat zamin se to kah nahin sakta  
kisi ke chehre ko kab tak nigah men rakkhun  
safar men ek hi manzar to rah nahin sakta  
ye azmane ki fursat tujhe kabhi mil jaa.e  
main ankhon ankhon men kya baat kah nahin sakta  
sahara lena hi padta hai mujh ko dariya ka  
main ek qatra huun tanha to bah nahin sakta  
laga ke dekh le jo bhi hisab aata ho  
mujhe ghata ke vo ginti men rah nahin sakta  
ye chand lamhon ki be-ikhtiyariyan hain 'vasim'  
gunah se rishta bahut der rah nahin sakta  
main aasman pe bahut der rah nahin sakta  
magar ye baat zamin se to kah nahin sakta  
kisi ke chehre ko kab tak nigah mein rakkhun  
safar mein ek hi manzar to rah nahin sakta  
ye aazmane ki fursat tujhe kabhi mil jae  
main aankhon aankhon mein kya baat kah nahin sakta  
sahaara lena hi padta hai mujh ko dariya ka  
main ek qatra hun tanha to bah nahin sakta  
laga ke dekh le jo bhi hisab aata ho  
mujhe ghata ke wo ginti mein rah nahin sakta  
ye chand lamhon ki be-ikhtiyariyan hain 'wasim'  
gunah se rishta bahut der rah nahin sakta  
