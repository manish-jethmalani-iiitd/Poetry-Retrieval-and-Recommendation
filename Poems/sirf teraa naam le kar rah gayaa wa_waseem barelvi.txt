sirf tera naam le kar rah gaya  
aaj divana bahut kuchh kah gaya  
kya miri taqdir men manzil nahin  
fasla kyuun muskura kar rah gaya  
zindagi duniya men aisa ashk thi  
jo zara palkon pe thahra bah gaya  
aur kya tha us ki pursish ka javab  
apne hi aansu chhupa kar rah gaya  
us se puchh ai kamyab-e-zindagi  
jis ka afsana adhura rah gaya  
haa.e kya divangi thi ai 'vasim'  
jo na kahna chahiye tha kah gaya  
sirf tera nam le kar rah gaya  
aaj diwana bahut kuchh kah gaya  
kya meri taqdir mein manzil nahin  
fasla kyun muskura kar rah gaya  
zindagi duniya mein aisa ashk thi  
jo zara palkon pe thahra bah gaya  
aur kya tha us ki pursish ka jawab  
apne hi aansu chhupa kar rah gaya  
us se puchh ai kaamyab-e-zindagi  
jis ka afsana adhura rah gaya  
hae kya diwangi thi ai 'wasim'  
jo na kahna chahiye tha kah gaya  
