kya is ka gila kiije use pyaar hi kab tha  
vo ahd-e-faramosh vafadar hi kab tha  
us ne to sada puuje hain udte hue jugnu  
vo chand-sitaron ka parastar hi kab tha  
ham duub ga.e jagti raton ke bhanvar men  
haath us ka hamare liye patvar hi kab tha  
aamon ki hasin rut ke siva bhi to vo kuuke  
lekin kisi koyal ka ye kirdar hi kab tha  
avaz jo main duun to kisi aur ko chhu le  
is ankh-micholi se vo bezar hi kab tha  
tum us ko bure naam se yaaro na pukaro  
ye naam use ba.is-e-azar hi kab tha  
mash.hur-e-zamana hain 'qatil' us ki udanen  
vo dam-e-mohabbat men giraftar hi kab tha  
kya is ka gila kije use pyar hi kab tha  
wo ahd-e-faramosh wafadar hi kab tha  
us ne to sada puje hain udte hue jugnu  
wo chand-sitaron ka parastar hi kab tha  
hum dub gae jagti raaton ke bhanwar mein  
hath us ka hamare liye patwar hi kab tha  
aamon ki hasin rut ke siwa bhi to wo kuke  
lekin kisi koyal ka ye kirdar hi kab tha  
aawaz jo main dun to kisi aur ko chhu le  
is aankh-micholi se wo bezar hi kab tha  
tum us ko bure nam se yaro na pukaro  
ye nam use bais-e-azar hi kab tha  
mashhur-e-zamana hain 'qatil' us ki udanen  
wo dam-e-mohabbat mein giraftar hi kab tha  
