zindagi ko zakhm ki lazzat se mat mahrum kar  
raste ke pattharon se khairiyat ma.alum kar  
tuut kar bikhri hui talvar ke tukde samet  
aur apne haar jaane ka sabab ma.alum kar  
jagti ankhon ke khvabon ko ghazal ka naam de  
raat bhar ki karvaton ka za.iqa manzum kar  
shaam tak laut a.unga hathon ka khali-pan liye  
aaj phir nikla huun main ghar se hatheli chuum kar  
mat sikha lahje ko apni barchhiyon ke paintare  
zinda rahna hai to lahje ko zara ma.asum kar  
zindagi ko zakhm ki lazzat se mat mahrum kar  
raste ke pattharon se khairiyat malum kar  
tut kar bikhri hui talwar ke tukde samet  
aur apne haar jaane ka sabab malum kar  
jagti aankhon ke khwabon ko ghazal ka nam de  
raat bhar ki karwaton ka zaiqa manzum kar  
sham tak laut aaunga hathon ka khali-pan liye  
aaj phir nikla hun main ghar se hatheli chum kar  
mat sikha lahje ko apni barchhiyon ke paintare  
zinda rahna hai to lahje ko zara masum kar  
