aa nikal ke maidan men do-rukhi ke khane se  
kaam chal nahin sakta ab kisi bahane se  
ahd-e-inqalab aaya daur-e-aftab aaya  
muntazir thiin ye ankhen jis ki ik zamane se  
ab zamin ga.egi hal ke saaz par naghme  
vadiyon men nachenge har taraf tarane se  
ahl-e-dil uga.enge khaak se mah o anjum  
ab guhar subuk hoga jau ke ek daane se  
manchale bunenge ab rang-o-bu ke pairahan  
ab sanvar ke niklega husn kar-khane se  
aam hoga ab hamdam sab pe faiz fitrat ka  
bhar sakenge ab daman ham bhi is khazane se  
main ki ek mehnat-kash main ki tirgi-dushman  
sub.h-e-nau ibarat hai mere muskurane se  
khud-kushi hi raas aa.i dekh bad-nasibon ko!  
khud se bhi gurezan hain bhaag kar zamane se  
ab junun pe vo saa.at aa padi ki ai 'majruh'  
aaj zakhm-e-sar behtar dil pe chot khane se  
aa nikal ke maidan mein do-rukhi ke khane se  
kaam chal nahin sakta ab kisi bahane se  
ahd-e-inqalab aaya daur-e-aftab aaya  
muntazir thin ye aankhen jis ki ek zamane se  
ab zamin gaegi hal ke saz par naghme  
wadiyon mein nachenge har taraf tarane se  
ahl-e-dil ugaenge khak se mah o anjum  
ab guhar subuk hoga jau ke ek dane se  
manchale bunenge ab rang-o-bu ke pairahan  
ab sanwar ke niklega husn kar-khane se  
aam hoga ab hamdam sab pe faiz fitrat ka  
bhar sakenge ab daman hum bhi is khazane se  
main ki ek mehnat-kash main ki tirgi-dushman  
subh-e-nau ibarat hai mere muskurane se  
khud-kushi hi ras aai dekh bad-nasibon ko!  
khud se bhi gurezan hain bhag kar zamane se  
ab junun pe wo saat aa padi ki ai 'majruh'  
aaj zakhm-e-sar behtar dil pe chot khane se  
