dil jal raha tha gham se magar naghma-gar raha  
jab tak raha main saath mire ye hunar raha  
sub.h-e-safar ki raat thi taare the aur hava  
saaya sa ek der talak baam par raha  
meri sada hava men bahut duur tak ga.i  
par main bula raha tha jise be-khabar raha  
guzri hai kya maze se khayalon men zindagi  
duuri ka ye tilism bada kargar raha  
khauf asman ke saath tha sar par jhuka hua  
koi hai bhi ya nahin hai yahi dil men dar raha  
us akhiri nazar men ajab dard tha 'munir'  
jaane ka us ke ranj mujhe umr bhar raha  
dil jal raha tha gham se magar naghma-gar raha  
jab tak raha main sath mere ye hunar raha  
subh-e-safar ki raat thi tare the aur hawa  
saya sa ek der talak baam par raha  
meri sada hawa mein bahut dur tak gai  
par main bula raha tha jise be-khabar raha  
guzri hai kya maze se khayalon mein zindagi  
duri ka ye tilism bada kargar raha  
khauf aasman ke sath tha sar par jhuka hua  
koi hai bhi ya nahin hai yahi dil mein dar raha  
us aakhiri nazar mein ajab dard tha 'munir'  
jaane ka us ke ranj mujhe umr bhar raha  
