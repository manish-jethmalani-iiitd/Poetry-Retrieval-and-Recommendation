mudava-e-dil-e-divana karte  
ye karte ham to kuchh achchha na karte  
vafa sadiq agar hoti hamari  
vo karte bhi to jaur itna na karte  
ham achchha tha jo bahr-e-parda-poshi  
mohabbat ka tiri charcha na karte  
tumhari fitna-pardazi ka shikva  
jo ham karte to kuchh beja na karte  
nigahen ashiqon ki thi havas-kar  
vo kya karte agar parda na karte  
jo phir milne ki hoti kuchh bhi ummid  
to ham us ke liye kya kya na karte  
talab ka hausla hota to ik din  
khitab us but se bebakana na karte  
hamara paas unhen kuchh bhi jo hota  
kisi ki aur ham parva na karte  
shakeba.i ka dam rakhte to 'hasrat'  
unhen yuun shauq se dekha na karte  
mudawa-e-dil-e-diwana karte  
ye karte hum to kuchh achchha na karte  
wafa sadiq agar hoti hamari  
wo karte bhi to jaur itna na karte  
hum achchha tha jo bahr-e-parda-poshi  
mohabbat ka teri charcha na karte  
tumhaari fitna-pardazi ka shikwa  
jo hum karte to kuchh beja na karte  
nigahen aashiqon ki thi hawas-kar  
wo kya karte agar parda na karte  
jo phir milne ki hoti kuchh bhi ummid  
to hum us ke liye kya kya na karte  
talab ka hausla hota to ek din  
khitab us but se bebakana na karte  
hamara pas unhen kuchh bhi jo hota  
kisi ki aur hum parwa na karte  
shakebai ka dam rakhte to 'hasrat'  
unhen yun shauq se dekha na karte  
