dhuup nikli din suhane ho ga.e  
chand ke sab rang phike ho ga.e  
kya tamasha hai ki be-ayyam-e-gul  
tahniyon ke haath piile ho ga.e  
is qadar roya huun teri yaad men  
a.ine ankhon ke dhundle ho ga.e  
ham bhala chup rahne vaale the kahin  
haan magar halat aise ho ga.e  
ab to khush ho jaa.en arbab-e-havas  
jaise vo the ham bhi vaise ho ga.e  
husn ab hangama-ara ho to ho  
ishq ke daave to jhute ho ga.e  
ai sukut-e-sham-e-gham ye kya hua  
kya vo sab bimar achchhe ho ga.e  
dil ko tere gham ne phir avaz di  
kab ke bichhde phir ikatthe ho ga.e  
aao 'nasir' ham bhi apne ghar chalen  
band is ghar ke dariche ho ga.e  
dhup nikli din suhane ho gae  
chand ke sab rang phike ho gae  
kya tamasha hai ki be-ayyam-e-gul  
tahniyon ke hath pile ho gae  
is qadar roya hun teri yaad mein  
aaine aankhon ke dhundle ho gae  
hum bhala chup rahne wale the kahin  
han magar haalat aise ho gae  
ab to khush ho jaen arbab-e-hawas  
jaise wo the hum bhi waise ho gae  
husn ab hangama-ara ho to ho  
ishq ke dawe to jhute ho gae  
ai sukut-e-sham-e-gham ye kya hua  
kya wo sab bimar achchhe ho gae  
dil ko tere gham ne phir aawaz di  
kab ke bichhde phir ikatthe ho gae  
aao 'nasir' hum bhi apne ghar chalen  
band is ghar ke dariche ho gae  
