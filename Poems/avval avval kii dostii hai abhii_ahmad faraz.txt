avval avval ki dosti hai abhi  
ik ghazal hai ki ho rahi hai abhi  
main bhi shahr-e-vafa men nau-varid  
vo bhi ruk ruk ke chal rahi hai abhi  
main bhi aisa kahan ka zud-shanas  
vo bhi lagta hai sochti hai abhi  
dil ki varaftagi hai apni jagah  
phir bhi kuchh ehtiyat si hai abhi  
garche pahla sa ijtinab nahin  
phir bhi kam kam supurdagi hai abhi  
kaisa mausam hai kuchh nahin khulta  
bunda-bandi bhi dhuup bhi hai abhi  
khud-kalami men kab ye nashsha tha  
jis tarah ru-ba-ru koi hai abhi  
qurbaten laakh khub-surat hon  
duriyon men bhi dilkashi hai abhi  
fasl-e-gul men bahar pahla gulab  
kis ki zulfon men tankti hai abhi  
muddaten ho ga.iin 'faraz' magar  
vo jo divangi ki thi hai abhi  
awwal awwal ki dosti hai abhi  
ek ghazal hai ki ho rahi hai abhi  
main bhi shahr-e-wafa mein nau-warid  
wo bhi ruk ruk ke chal rahi hai abhi  
main bhi aisa kahan ka zud-shanas  
wo bhi lagta hai sochti hai abhi  
dil ki waraftagi hai apni jagah  
phir bhi kuchh ehtiyat si hai abhi  
garche pahla sa ijtinab nahin  
phir bhi kam kam supurdagi hai abhi  
kaisa mausam hai kuchh nahin khulta  
bunda-bandi bhi dhup bhi hai abhi  
khud-kalami mein kab ye nashsha tha  
jis tarah ru-ba-ru koi hai abhi  
qurbaten lakh khub-surat hon  
duriyon mein bhi dilkashi hai abhi  
fasl-e-gul mein bahaar pahla gulab  
kis ki zulfon mein tankti hai abhi  
muddaten ho gain 'faraaz' magar  
wo jo diwangi ki thi hai abhi  
