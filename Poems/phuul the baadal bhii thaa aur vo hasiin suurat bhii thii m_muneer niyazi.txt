phuul the badal bhi tha aur vo hasin surat bhi thi  
dil men lekin aur hi ik shakl ki hasrat bhi thi  
jo hava men ghar bana.e kaash koi dekhta  
dasht men rahte the par ta.amir ki aadat bhi thi  
kah gaya main samne us ke jo dil ka mudda.a  
kuchh to mausam bhi ajab tha kuchh miri himmat bhi thi  
ajnabi shahron men rahte umr saari kat ga.i  
go zara se fasle par ghar ki har rahat bhi thi  
kya qayamat hai 'munir' ab yaad bhi aate nahin  
vo purane ashna jin se hamen ulfat bhi thi  
phul the baadal bhi tha aur wo hasin surat bhi thi  
dil mein lekin aur hi ek shakl ki hasrat bhi thi  
jo hawa mein ghar banae kash koi dekhta  
dasht mein rahte the par tamir ki aadat bhi thi  
kah gaya main samne us ke jo dil ka muddaa  
kuchh to mausam bhi ajab tha kuchh meri himmat bhi thi  
ajnabi shahron mein rahte umr sari kat gai  
go zara se fasle par ghar ki har rahat bhi thi  
kya qayamat hai 'munir' ab yaad bhi aate nahin  
wo purane aashna jin se hamein ulfat bhi thi  
