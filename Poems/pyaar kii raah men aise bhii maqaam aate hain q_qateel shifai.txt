pyaar ki raah men aise bhi maqam aate hain  
sirf aansu jahan insan ke kaam aate hain  
un ki ankhon se rakhe kya koi ummid-e-karam  
pyaas mit jaa.e to gardish men vo jaam aate hain  
zindagi ban ke vo chalte hain miri saans ke saath  
un ko aise ka.i andaz-e-khiram aate hain  
ham na chahen to kabhi shaam ke saa.e na dhalen  
ham tadapte hain to sub.hon ke salam aate hain  
ham pe ho jaa.en na kuchh aur bhi raten bhari  
yaad aksar vo hamen ab sar-e-sham aate hain  
chhin ga.e ham se jo halat ki rahon men 'qatil'  
un hasinon ke hamen ab bhi payam aate hain  
pyar ki rah mein aise bhi maqam aate hain  
sirf aansu jahan insan ke kaam aate hain  
un ki aankhon se rakhe kya koi ummid-e-karam  
pyas mit jae to gardish mein wo jam aate hain  
zindagi ban ke wo chalte hain meri sans ke sath  
un ko aise kai andaz-e-khiram aate hain  
hum na chahen to kabhi sham ke sae na dhalen  
hum tadapte hain to subhon ke salam aate hain  
hum pe ho jaen na kuchh aur bhi raaten bhaari  
yaad aksar wo hamein ab sar-e-sham aate hain  
chhin gae hum se jo haalat ki rahon mein 'qatil'  
un hasinon ke hamein ab bhi payam aate hain  
