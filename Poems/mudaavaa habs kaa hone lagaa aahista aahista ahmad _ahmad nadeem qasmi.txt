mudava habs ka hone laga ahista ahista  
chali aati hai vo mauj-e-saba ahista ahista  
zara vaqfa se niklega magar niklega chand akhir  
ki suraj bhi to maghrib men chhupa ahista ahista  
koi sunta to ik kohram barpa tha havaon men  
shajar se ek patta jab gira ahista ahista  
abhi se harf-e-rukhsat kyuun jab aadhi raat baaqi hai  
gul o shabnam to hote hain juda ahista ahista  
mujhe manzur gar tark-e-ta'alluq hai raza teri  
magar tutega rishta dard ka ahista ahista  
phir is ke baad shab hai jis ki had sub.h-e-abad tak hai  
mughanni shaam ka naghma suna ahista ahista  
shab-e-furqat men jab najm-e-sahar bhi duub jaate hain  
utarta hai mire dil men khuda ahista ahista  
main shahr-e-dil se nikla huun sab avazon ko dafna kar  
'nadim' ab kaun deta hai sada ahista ahista  
mudawa habs ka hone laga aahista aahista  
chali aati hai wo mauj-e-saba aahista aahista  
zara waqfa se niklega magar niklega chand aakhir  
ki suraj bhi to maghrib mein chhupa aahista aahista  
koi sunta to ek kohram barpa tha hawaon mein  
shajar se ek patta jab gira aahista aahista  
abhi se harf-e-rukhsat kyun jab aadhi raat baqi hai  
gul o shabnam to hote hain juda aahista aahista  
mujhe manzur gar tark-e-ta'alluq hai raza teri  
magar tutega rishta dard ka aahista aahista  
phir is ke baad shab hai jis ki had subh-e-abad tak hai  
mughanni sham ka naghma suna aahista aahista  
shab-e-furqat mein jab najm-e-sahar bhi dub jate hain  
utarta hai mere dil mein khuda aahista aahista  
main shahr-e-dil se nikla hun sab aawazon ko dafna kar  
'nadim' ab kaun deta hai sada aahista aahista  
