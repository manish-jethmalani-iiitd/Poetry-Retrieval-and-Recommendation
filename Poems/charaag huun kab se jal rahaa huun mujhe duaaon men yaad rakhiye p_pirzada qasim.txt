charagh huun kab se jal raha huun mujhe duaon men yaad rakhiye  
jo bujh gaya to sahar-numa huun mujhe duaon men yaad rakhiye  
vo baat jo aap kah na paa.e miri ghazal men bayan hui hai  
main aap ka harf-e-mudda.a huun mujhe duaon men yaad rakhiye  
ghubar huun aap chahe ghaza bana.en ya zer-e-pa bichha len  
main kab se raqsan huun thak chuka huun mujhe duaon men yaad rakhiye  
bahut hi sha.istagi se har lamha dubti ik sada ki surat  
main khalvat-e-jan men bujh raha huun mujhe duaon men yaad rakhiye  
bala se ye rah-e-shauq meri na ho saki par tumhari khatir  
misal-e-naqsh-e-qadam bichha huun mujhe duaon men yaad rakhiye  
charagh hun kab se jal raha hun mujhe duaon mein yaad rakhiye  
jo bujh gaya to sahar-numa hun mujhe duaon mein yaad rakhiye  
wo baat jo aap kah na pae meri ghazal mein bayan hui hai  
main aap ka harf-e-muddaa hun mujhe duaon mein yaad rakhiye  
ghubar hun aap chahe ghaza banaen ya zer-e-pa bichha len  
main kab se raqsan hun thak chuka hun mujhe duaon mein yaad rakhiye  
bahut hi shaistagi se har lamha dubti ek sada ki surat  
main khalwat-e-jaan mein bujh raha hun mujhe duaon mein yaad rakhiye  
bala se ye rah-e-shauq meri na ho saki par tumhaari khatir  
misal-e-naqsh-e-qadam bichha hun mujhe duaon mein yaad rakhiye  
