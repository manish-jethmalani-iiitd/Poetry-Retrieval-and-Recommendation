ai arzu-e-qatl zara dil ko thamna  
mushkil pada mira mire qatil ko thamna  
tasir-e-be-qarari-e-nakam afrin  
hai kaam un se shokh-e-shama.il ko thamna  
dekhe hai chandni vo zamin par na gir pade  
ai charkh apne tu mah-e-kamil ko thamna  
muztar huun kis ka tarz-e-sukhan se samajh gaya  
ab zikr kya hai sama-e-aqil ko thamna  
ho sarsar-e-fughan se na kyunkar vo muztarib  
mushkil hua hai parda-e-mahmil ko thamna  
sikhe hain mujh se nala-e-nai asman-shikan  
sayyad ab qafas men anadil ko thamna  
ye zulf kham-ba-kham na ho kya tab-e-ghair hai  
tere junun-zade ki salasil ko thamna  
ai hamdam aah talkhi-e-hijran se dam nahin  
girta hai dekh jam-e-halahil ko thamna  
simab-var mar ga.e zabt-e-qalaq se ham  
kya qahr hai tabi.at-e-ma.il ko thamna  
aghosh-e-gor ho ga.i akhir lahuluhan  
asan nahin hai aap ke bismil ko thamna  
siine pe haath dharte hi kuchh dam pe ban ga.i  
lo jaan ka azaab hua dil ko thamna  
baaqi hai shauq-e-chak-e-gareban abhi mujhe  
bas ai rafugar apni anamil ko thamna  
mat mangiyo amaan buton se ki hai haram  
'momin' zaban-e-behuda saa.il ko thamna  
ai aarzu-e-qatl zara dil ko thamna  
mushkil pada mera mere qatil ko thamna  
tasir-e-be-qarari-e-nakaam aafrin  
hai kaam un se shokh-e-shamail ko thamna  
dekhe hai chandni wo zamin par na gir pade  
ai charkh apne tu mah-e-kaamil ko thamna  
muztar hun kis ka tarz-e-sukhan se samajh gaya  
ab zikr kya hai sama-e-aqil ko thamna  
ho sarsar-e-fughan se na kyunkar wo muztarib  
mushkil hua hai parda-e-mahmil ko thamna  
sikhe hain mujh se nala-e-nai aasman-shikan  
sayyaad ab qafas mein anadil ko thamna  
ye zulf kham-ba-kham na ho kya tab-e-ghair hai  
tere junun-zade ki salasil ko thamna  
ai hamdam aah talkhi-e-hijran se dam nahin  
girta hai dekh jam-e-halahil ko thamna  
simab-war mar gae zabt-e-qalaq se hum  
kya qahr hai tabiat-e-mail ko thamna  
aaghosh-e-gor ho gai aakhir lahuluhan  
aasan nahin hai aap ke bismil ko thamna  
sine pe hath dharte hi kuchh dam pe ban gai  
lo jaan ka azab hua dil ko thamna  
baqi hai shauq-e-chaak-e-gareban abhi mujhe  
bas ai rafugar apni anamil ko thamna  
mat mangiyo aman buton se ki hai haram  
'momin' zaban-e-behuda sail ko thamna  
