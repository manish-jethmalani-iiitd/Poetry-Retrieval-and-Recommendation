agar kaj-rau hain anjum asman tera hai ya mera  
mujhe fikr-e-jahan kyuun ho jahan tera hai ya mera  
agar hangama-ha-e-shauq se hai la-makan khali  
khata kis ki hai ya rab la-makan tera hai ya mera  
use sub.h-e-azal inkar ki jur.at hui kyunkar  
mujhe malum kya vo raz-dan tera hai ya mera  
mohammad bhi tira jibril bhi qur.an bhi tera  
magar ye harf-e-shirin tarjuman tera hai ya mera  
isi kaukab ki tabani se hai tera jahan raushan  
zaval-e-adam-e-khaki ziyan tera hai ya mera  
agar kaj-rau hain anjum aasman tera hai ya mera  
mujhe fikr-e-jahan kyun ho jahan tera hai ya mera  
agar hangama-ha-e-shauq se hai la-makan khali  
khata kis ki hai ya rab la-makan tera hai ya mera  
use subh-e-azal inkar ki jurat hui kyunkar  
mujhe malum kya wo raaz-dan tera hai ya mera  
mohammad bhi tera jibril bhi quran bhi tera  
magar ye harf-e-shirin tarjuman tera hai ya mera  
isi kaukab ki tabani se hai tera jahan raushan  
zawal-e-adam-e-khaki ziyan tera hai ya mera  
