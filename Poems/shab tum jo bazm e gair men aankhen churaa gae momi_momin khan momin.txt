shab tum jo bazm-e-ghair men ankhen chura ga.e  
kho.e ga.e ham aise ki aghyar pa ga.e  
puchha kisi pe marte ho aur dam nikal gaya  
ham jaan se inan-ba-inan-e-sada ga.e  
phaili vo bu jo ham men nihan misl-e-ghuncha thi  
jhonke nasim ke ye naya gul khila ga.e  
ai ab-e-ashk atish-e-unsur hai dekhna  
ji hi gaya agar nafas-e-shola-za ga.e  
majlis men us ne paan diya apne haath se  
aghyar sabz-bakht the ham zahr kha ga.e  
uttha na zof se gul-e-dagh-e-junun ka bojh  
qarun ki tarah ham bhi zamin men sama ga.e  
ghairon se ho vo parda-nashin kyuun na be-hijab  
dam-ha-e-be-asar mire parda utha ga.e  
thi bad-gumani ab unhen kya ishq-e-hur ki  
jo aa ke marte dam mujhe surat dikha ga.e  
tabinda o javan to bakht-e-raqib the  
ham tira-roz kyuun gham-e-hijran ko bha ga.e  
be-zar zindagani ka jiina muhal tha  
vo bhi hamari na.ash ko thokar laga ga.e  
vaa.iz ke zikr-e-mehr-e-qayamat ko kya kahun  
aalam shab-e-visal ke ankhon men chha ga.e  
jis vaqt us dayar se aghyar-e-bul-havas  
bad-khuiyon se yaar ke ho kar khafa ga.e  
duniya hi se gaya main junhi naaz se kaha  
ab bhi guman-e-bad na ga.e tere ya ga.e  
ai 'momin' aap kab se hue banda-e-butan  
baare hamare diin men hazrat bhi aa ga.e  
shab tum jo bazm-e-ghair mein aankhen chura gae  
khoe gae hum aise ki aghyar pa gae  
puchha kisi pe marte ho aur dam nikal gaya  
hum jaan se inan-ba-inan-e-sada gae  
phaili wo bu jo hum mein nihan misl-e-ghuncha thi  
jhonke nasim ke ye naya gul khila gae  
ai aab-e-ashk aatish-e-unsur hai dekhna  
ji hi gaya agar nafas-e-shola-za gae  
majlis mein us ne pan diya apne hath se  
aghyar sabz-bakht the hum zahr kha gae  
uttha na zof se gul-e-dagh-e-junun ka bojh  
qarun ki tarah hum bhi zamin mein sama gae  
ghairon se ho wo parda-nashin kyun na be-hijab  
dam-ha-e-be-asar mere parda utha gae  
thi bad-gumani ab unhen kya ishq-e-hur ki  
jo aa ke marte dam mujhe surat dikha gae  
tabinda o jawan to bakht-e-raqib the  
hum tira-roz kyun gham-e-hijran ko bha gae  
be-zar zindagani ka jina muhaal tha  
wo bhi hamari nash ko thokar laga gae  
waiz ke zikr-e-mehr-e-qayamat ko kya kahun  
aalam shab-e-visal ke aankhon mein chha gae  
jis waqt us dayar se aghyar-e-bul-hawas  
bad-khuiyon se yar ke ho kar khafa gae  
duniya hi se gaya main junhi naz se kaha  
ab bhi guman-e-bad na gae tere ya gae  
ai 'momin' aap kab se hue banda-e-butan  
bare hamare din mein hazrat bhi aa gae  
