aam hukm-e-sharab karta huun  
mohtasib ko kabab karta huun  
tuk to rah ai bina-e-hasti tu  
tujh ko kaisa kharab karta huun  
bahs karta huun ho ke abjad-khvan  
kis qadar be-hisab karta huun  
koi bujhti hai ye bhadak men abas  
tishnagi par itaab karta huun  
sar talak ab-e-tegh men huun gharq  
ab ta.iin aab aab karta huun  
ji men phirta hai 'mir' vo mere  
jagta huun ki khvab karta huun  
aam hukm-e-sharab karta hun  
mohtasib ko kabab karta hun  
tuk to rah ai bina-e-hasti tu  
tujh ko kaisa kharab karta hun  
bahs karta hun ho ke abjad-khwan  
kis qadar be-hisab karta hun  
koi bujhti hai ye bhadak mein abas  
tishnagi par itab karta hun  
sar talak aab-e-tegh mein hun gharq  
ab tain aab aab karta hun  
ji mein phirta hai 'mir' wo mere  
jagta hun ki khwab karta hun  
