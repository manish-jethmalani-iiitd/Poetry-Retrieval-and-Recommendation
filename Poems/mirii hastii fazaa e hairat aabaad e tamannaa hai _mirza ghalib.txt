miri hasti faza-e-hairat abad-e-tamanna hai  
jise kahte hain naala vo usi aalam ka anqa hai  
khizan kya fasl-e-gul kahte hain kis ko koi mausam ho  
vahi ham hain qafas hai aur matam bal-o-par ka hai  
vafa-e-dilbaran hai ittifaqi varna ai hamdam  
asar fariyad-e-dil-ha-e-hazin ka kis ne dekha hai  
na laa.i shokhi-e-andesha tab-e-ranj-e-naumidi  
kaf-e-afsos milna ahd-e-tajdid-e-tamanna hai  
na sove ablon men gar sirishk-e-dida-e-nam se  
ba-jaulan-gah-e-naumidi nigah-e-ajizan pa hai  
ba-sakhti-ha-e-qaid-e-zindagi malum azadi  
sharar bhi said-e-dam-e-rishta-e-rag-ha-e-khara hai  
taghaful-mashrabi se na-tamami bas-ki paida hai  
nigah-e-naz chashm-e-yar men zunnar-e-mina hai  
tasarruf vahshiyon men hai tasavvur-ha-e-majnun ka  
savad-e-chashm-e-ahu aks-e-khal-e-ru-e-laila hai  
mohabbat tarz-e-paivand-e-nihal-e-dosti jaane  
davidan resha saan muft-e-rag-e-khvab-e-zulekha hai  
kiya yak-sar gudaz-e-dil niyaz-e-joshish-e-hasrat  
suvaida nuskha-e-tah-bandi-e-dagh-e-tamanna hai  
hujum-e-rezish-e-khun ke sabab rang ud nahin sakta  
hina-e-panja-e-saiyyad murgh-e-rishta bar-pa hai  
asar soz-e-mohabbat ka qayamat be-muhaba hai  
ki rag se sang men tukhm-e-sharar ka resha paida hai  
nihan hai gauhar-e-maqsud jeb-e-khud-shanasi men  
ki yaan ghavvas hai timsal aur a.ina dariya hai  
azizo zikr-e-vasl-e-ghair se mujh ko na bahlao  
ki yaan afsun-e-khvab afsana-e-khvab-e-zulaikha hai  
tasavvur bahr-e-taskin-e-tapidan-ha-e-tifl-e-dil  
ba-bagh-e-rang-ha-e-rafta gul-chin-e-tamasha hai  
ba-sa.i-e-ghair hai qat-e-libas-e-khana-virani  
ki naz-e-jada-e-rah rishta-e-daman-e-sahra hai  
meri hasti faza-e-hairat aabaad-e-tamanna hai  
jise kahte hain nala wo usi aalam ka anqa hai  
khizan kya fasl-e-gul kahte hain kis ko koi mausam ho  
wahi hum hain qafas hai aur matam baal-o-par ka hai  
wafa-e-dilbaran hai ittifaqi warna ai hamdam  
asar fariyaad-e-dil-ha-e-hazin ka kis ne dekha hai  
na lai shokhi-e-andesha tab-e-ranj-e-naumidi  
kaf-e-afsos milna ahd-e-tajdid-e-tamanna hai  
na sowe aablon mein gar sirishk-e-dida-e-nam se  
ba-jaulan-gah-e-naumidi nigah-e-ajizan pa hai  
ba-sakhti-ha-e-qaid-e-zindagi malum aazadi  
sharar bhi said-e-dam-e-rishta-e-rag-ha-e-khara hai  
taghaful-mashrabi se na-tamami bas-ki paida hai  
nigah-e-naz chashm-e-yar mein zunnar-e-mina hai  
tasarruf wahshiyon mein hai tasawwur-ha-e-majnun ka  
sawad-e-chashm-e-ahu aks-e-khal-e-ru-e-laila hai  
mohabbat tarz-e-paiwand-e-nihaal-e-dosti jaane  
dawidan resha san muft-e-rag-e-khwab-e-zulekha hai  
kiya yak-sar gudaz-e-dil niyaz-e-joshish-e-hasrat  
suwaida nuskha-e-tah-bandi-e-dagh-e-tamanna hai  
hujum-e-rezish-e-khun ke sabab rang ud nahin sakta  
hina-e-panja-e-saiyyaad murgh-e-rishta bar-pa hai  
asar soz-e-mohabbat ka qayamat be-muhaba hai  
ki rag se sang mein tukhm-e-sharar ka resha paida hai  
nihan hai gauhar-e-maqsud jeb-e-khud-shanasi mein  
ki yan ghawwas hai timsal aur aaina dariya hai  
azizo zikr-e-wasl-e-ghair se mujh ko na bahlao  
ki yan afsun-e-khwab afsana-e-khwab-e-zulaikha hai  
tasawwur bahr-e-taskin-e-tapidan-ha-e-tifl-e-dil  
ba-bagh-e-rang-ha-e-rafta gul-chin-e-tamasha hai  
ba-sai-e-ghair hai qat-e-libas-e-khana-virani  
ki naz-e-jada-e-rah rishta-e-daman-e-sahra hai  
