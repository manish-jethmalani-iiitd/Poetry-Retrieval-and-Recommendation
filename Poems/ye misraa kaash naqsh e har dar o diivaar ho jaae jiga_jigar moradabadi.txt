ye misra.a kaash naqsh-e-har-dar-o-divar ho jaa.e  
jise jiina ho marne ke liye tayyar ho jaa.e  
vahi mai-khvar hai jo is tarah mai-khvar ho jaa.e  
ki shisha tod de aur be-piye sarshar ho jaa.e  
dil-e-insan agar sha.ista-e-asrar ho jaa.e  
lab-e-khamosh-fitrat hi lab-e-guftar ho jaa.e  
har ik be-kar si hasti ba-ru-e-kar ho jaa.e  
junun ki ruh-e-khvabida agar bedar ho jaa.e  
suna hai hashr men har aankh use be-parda dekhegi  
mujhe dar hai na tauhin-e-jamal-e-yar ho jaa.e  
harim-e-naz men us ki rasa.i ho to kyunkar ho  
ki jo asuda zer-e-saya-e-divar ho jaa.e  
ma.az-allah us ki vardat-e-gham ma.az-allah  
chaman jis ka vatan ho aur chaman-be-zar ho jaa.e  
yahi hai zindagi to zindagi se khud-kushi achchhi  
ki insan alam-e-insaniyat par baar ho jaa.e  
ik aisi shaan paida kar ki batil tharthara utthe  
nazar talvar ban jaa.e nafas jhankar ho jaa.e  
ye roz o shab ye sub.h o shaam ye basti ye virana  
sabhi bedar hain insan agar bedar ho jaa.e  
ye misra kash naqsh-e-har-dar-o-diwar ho jae  
jise jina ho marne ke liye tayyar ho jae  
wahi mai-khwar hai jo is tarah mai-khwar ho jae  
ki shisha tod de aur be-piye sarshaar ho jae  
dil-e-insan agar shaista-e-asrar ho jae  
lab-e-khamosh-fitrat hi lab-e-guftar ho jae  
har ek be-kar si hasti ba-ru-e-kar ho jae  
junun ki ruh-e-khwabida agar bedar ho jae  
suna hai hashr mein har aankh use be-parda dekhegi  
mujhe dar hai na tauhin-e-jamal-e-yar ho jae  
harim-e-naz mein us ki rasai ho to kyunkar ho  
ki jo aasuda zer-e-saya-e-diwar ho jae  
maaz-allah us ki wardat-e-gham maaz-allah  
chaman jis ka watan ho aur chaman-be-zar ho jae  
yahi hai zindagi to zindagi se khud-kushi achchhi  
ki insan aalam-e-insaniyat par bar ho jae  
ek aisi shan paida kar ki baatil tharthara utthe  
nazar talwar ban jae nafas jhankar ho jae  
ye roz o shab ye subh o sham ye basti ye virana  
sabhi bedar hain insan agar bedar ho jae  
