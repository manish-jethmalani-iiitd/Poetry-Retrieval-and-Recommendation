karenge qasd ham jis dam tumhare ghar men avenge  
jo hogi umr bhar ki raah to dam bhar men avenge  
agar hathon se us shirin-ada ke zab.h honge ham  
to sharbat ke se ghunt ab-e-dam-e-khanjar men avenge  
yahi gar josh-e-girya hai to bah kar saath ashkon ke  
hazaron para-e-dil mere chashm-e-tar men avenge  
gar is qaid-e-bala se ab ki chhutenge to phir hargiz  
na ham dam-e-fareb-e-shokh-e-gharat-gar men avenge  
na jaate garche mar jaate jo ham malum kar jaate  
ki itna tang ja kar kucha-e-dilbar men avenge  
gareban-chak lakhon haath se us mehr-e-tal.at ke  
ba-rang-e-sub.h-e-mahshar arsa-e-mahshar men avenge  
jo sargardani apni tere divane dikha.enge  
to phir kya kya bagule dasht ke chakkar men avenge  
'zafar' apna karishma gar dikhaya chashm-e-saqi ne  
tamashe jam-e-jam ke sab nazar saghar men avenge  
karenge qasd hum jis dam tumhaare ghar mein aawenge  
jo hogi umr bhar ki rah to dam bhar mein aawenge  
agar hathon se us shirin-ada ke zabh honge hum  
to sharbat ke se ghunt aab-e-dam-e-khanjar mein aawenge  
yahi gar josh-e-girya hai to bah kar sath ashkon ke  
hazaron para-e-dil mere chashm-e-tar mein aawenge  
gar is qaid-e-bala se ab ki chhutenge to phir hargiz  
na hum dam-e-fareb-e-shokh-e-ghaarat-gar mein aawenge  
na jate garche mar jate jo hum malum kar jate  
ki itna tang ja kar kucha-e-dilbar mein aawenge  
gareban-chaak lakhon hath se us mehr-e-talat ke  
ba-rang-e-subh-e-mahshar arsa-e-mahshar mein aawenge  
jo sargardani apni tere diwane dikhaenge  
to phir kya kya bagule dasht ke chakkar mein aawenge  
'zafar' apna karishma gar dikhaya chashm-e-saqi ne  
tamashe jam-e-jam ke sab nazar saghar mein aawenge  
