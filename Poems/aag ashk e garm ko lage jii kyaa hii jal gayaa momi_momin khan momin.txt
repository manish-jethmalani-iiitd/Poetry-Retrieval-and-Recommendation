aag ashk-e-garm ko lage ji kya hi jal gaya  
aansu chu us ne ponchhe shab aur haath phal gaya  
phoda tha dil na tha ye mue par khalal gaya  
jab thes saans ki lagi dam hi nikal gaya  
kya ro.uun khira-chashmi-e-bakhti-e-siyah ko  
vaan shaghl-e-surma hai abhi yaan sail dhal gaya  
ki mujh ko haath malne ki ta.alim varna kyuun  
ghairon ko aage bazm men vo itr mal gaya  
us kuche ki hava thi ki meri hi aah thi  
koi to dil ki aag pe pankha sa jhal gaya  
jon khuftagan-e-khak hai apni fatadgi  
aaya jo zalzala kabhi karvat badal gaya  
us naqsh-e-pa ke sajde ne kya kya kiya zalil  
main kucha-e-raqib men bhi sar ke bal gaya  
kuchh ji gira pade tha par ab tu ne naaz se  
mujh ko gira diya to mira ji sambhal gaya  
mil jaa.e gar ye khaak men us ne vahan ki khaak  
gul ki thi kyuun ki paanv vo nazuk phisal gaya  
but-khane se na ka.abe ko taklif de mujhe  
'momin' bas ab muaaf ki yaan ji bahal gaya  
aag ashk-e-garm ko lage ji kya hi jal gaya  
aansu chu us ne ponchhe shab aur hath phal gaya  
phoda tha dil na tha ye mue par khalal gaya  
jab thes sans ki lagi dam hi nikal gaya  
kya roun khira-chashmi-e-bakhti-e-siyah ko  
wan shaghl-e-surma hai abhi yan sail dhal gaya  
ki mujh ko hath malne ki talim warna kyun  
ghairon ko aage bazm mein wo itr mal gaya  
us kuche ki hawa thi ki meri hi aah thi  
koi to dil ki aag pe pankha sa jhal gaya  
jon khuftagan-e-khak hai apni fatadgi  
aaya jo zalzala kabhi karwat badal gaya  
us naqsh-e-pa ke sajde ne kya kya kiya zalil  
main kucha-e-raqib mein bhi sar ke bal gaya  
kuchh ji gira pade tha par ab tu ne naz se  
mujh ko gira diya to mera ji sambhal gaya  
mil jae gar ye khak mein us ne wahan ki khak  
gul ki thi kyun ki panw wo nazuk phisal gaya  
but-khane se na kabe ko taklif de mujhe  
'momin' bas ab muaf ki yan ji bahal gaya  
