aa.ina ab juda nahin karta  
qaid men huun riha nahin karta  
mustaqil sabr men hai koh-e-giran  
naqsh-e-ibrat sada nahin karta  
rang-e-mahfil badalta rahta hai  
rang koi vafa nahin karta  
aish-e-duniya ki justuju mat kar  
ye dafina mila nahin karta  
ji men aa.e jo kar guzarta hai  
tu kisi ka kaha nahin karta  
ek varis hamesha hota hai  
takht khali raha nahin karta  
ahd-e-insaf aa raha hai 'munir'  
zulm daa.em hua nahin karta  
aaina ab juda nahin karta  
qaid mein hun riha nahin karta  
mustaqil sabr mein hai koh-e-giran  
naqsh-e-ibrat sada nahin karta  
rang-e-mahfil badalta rahta hai  
rang koi wafa nahin karta  
aish-e-duniya ki justuju mat kar  
ye dafina mila nahin karta  
ji mein aae jo kar guzarta hai  
tu kisi ka kaha nahin karta  
ek waris hamesha hota hai  
takht khali raha nahin karta  
ahd-e-insaf aa raha hai 'munir'  
zulm daem hua nahin karta  
