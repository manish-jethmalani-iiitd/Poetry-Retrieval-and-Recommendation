chahat miri chahat hi nahin aap ke nazdik  
kuchh meri haqiqat hi nahin aap ke nazdik  
kuchh qadr to karte mire iz.har vafa ki  
shayad ye mohabbat hi nahin aap ke nazdik  
yuun ghair se bebak ishare sar-e-mahfil  
kya ye miri zillat hi nahin aap ke nazdik  
ushshaq pe kuchh had bhi muqarrar hai sitam ki  
ya us ki nihayat hi nahin aap ke nazdik  
agli si na raten hain na ghaten hain na baten  
kya ab main vo 'hasrat' hi nahin aap ke nazdik  
chahat meri chahat hi nahin aap ke nazdik  
kuchh meri haqiqat hi nahin aap ke nazdik  
kuchh qadr to karte mere izhaar wafa ki  
shayad ye mohabbat hi nahin aap ke nazdik  
yun ghair se bebak ishaare sar-e-mahfil  
kya ye meri zillat hi nahin aap ke nazdik  
ushshaq pe kuchh had bhi muqarrar hai sitam ki  
ya us ki nihayat hi nahin aap ke nazdik  
agli si na raaten hain na ghaten hain na baaten  
kya ab main wo 'hasrat' hi nahin aap ke nazdik  
