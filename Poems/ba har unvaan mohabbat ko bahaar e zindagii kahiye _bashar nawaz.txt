ba-har-unvan mohabbat ko bahar-e-zindagi kahiye  
qarin-e-maslahat hai us ke har gham ko khushi kahiye  
jahan-sazon ko farzana ham ahl-e-dil ko divana  
zamana to bahut kahta raha ab aap bhi kahiye  
ba-unvan-e-digar phir ham se qaa.em kar liya tum ne  
vo ik gahra ta.alluq jis ko tark-e-dosti kahiye  
samajh kar sang-e-rah-e-shauq thukrata huun manzil ko  
kamal-e-agahi kahiye ise ya gumrahi kahiye  
shab-e-mahtab men akasr fazaon se barasta hai  
tilism-e-naghmagi aisa ki jis ko khamushi kahiye  
main akasr sochta huun teri be-payan navazish ko  
ada-e-khas kahiye koi ya bas sadgi kahiye  
bhari mahfil se bhi tishna hi laut aa.i nazar apni  
khud-agahi samajh liije ise ya khud-sari kahiye  
ba-har-unwan mohabbat ko bahaar-e-zindagi kahiye  
qarin-e-maslahat hai us ke har gham ko khushi kahiye  
jahan-sazon ko farzana hum ahl-e-dil ko diwana  
zamana to bahut kahta raha ab aap bhi kahiye  
ba-unwan-e-digar phir hum se qaem kar liya tum ne  
wo ek gahra talluq jis ko tark-e-dosti kahiye  
samajh kar sang-e-rah-e-shauq thukraata hun manzil ko  
kamal-e-agahi kahiye ise ya gumrahi kahiye  
shab-e-mahtab mein akasr fazaon se barasta hai  
tilism-e-naghmagi aisa ki jis ko khamushi kahiye  
main akasr sochta hun teri be-payan nawazish ko  
ada-e-khas kahiye koi ya bas sadgi kahiye  
bhari mahfil se bhi tishna hi laut aai nazar apni  
khud-agahi samajh lije ise ya khud-sari kahiye  
