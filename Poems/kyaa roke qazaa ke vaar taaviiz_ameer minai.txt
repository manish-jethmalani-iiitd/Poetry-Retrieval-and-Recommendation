kya roke qaza ke vaar ta.aviz  
qil.a hai na kuchh hisar ta.aviz  
choti men hai mushk-bar ta.aviz  
ya fitna-e-rozgar ta.aviz  
donon ne na dard-e-dil mitaya  
gande ka hai rishta-dar ta.aviz  
kya nad-e-ali men bhi asar hai  
charon tukde hain chaar ta.aviz  
darta huun na sub.h ho shab-e-vasl  
hai mahr vo zar-nigar ta.aviz  
ham ko bhi ho kuchh umid-e-taskin  
kho.e jo tap-e-khayar ta.aviz  
pattan ko jad hamari pahunchi  
gaada tah-e-pa-e-yar ta.aviz  
hajat nahin un ko nau-ratan ki  
baazu pe hain panch chaar ta.aviz  
khatke vo na aa.e fatih.e ko  
dekha jo sar-e-mazar ta.aviz  
pi ja.enge ghol kar kise aap  
hai naqsh na khaksar ta.aviz  
ai turk talen bala.en sar se  
ik tegh ka khat-e-hazar ta.aviz  
dar hai tumhen kanknon se lazim  
laaya to hai sada-kar ta.aviz  
iksir ka nuskha is ko samjhun  
kho.e jo tira ghubar ta.aviz  
majma.a hai 'amir' ki lahad par  
mele ka hai ishtihar ta.aviz  
kya roke qaza ke war tawiz  
qila hai na kuchh hisar tawiz  
choti mein hai mushk-bar tawiz  
ya fitna-e-rozgar tawiz  
donon ne na dard-e-dil mitaya  
gande ka hai rishta-dar tawiz  
kya nad-e-ali mein bhi asar hai  
chaaron tukde hain chaar tawiz  
darta hun na subh ho shab-e-wasl  
hai mahr wo zar-nigar tawiz  
hum ko bhi ho kuchh umid-e-taskin  
khoe jo tap-e-khayar tawiz  
pattan ko jad hamari pahunchi  
gada tah-e-pa-e-yar tawiz  
hajat nahin un ko nau-ratan ki  
bazu pe hain panch chaar tawiz  
khatke wo na aae fatihe ko  
dekha jo sar-e-mazar tawiz  
pi jaenge ghol kar kise aap  
hai naqsh na khaksar tawiz  
ai turk talen balaen sar se  
ek tegh ka khat-e-hazar tawiz  
dar hai tumhein kanknon se lazim  
laya to hai sada-kar tawiz  
iksir ka nuskha is ko samjhun  
khoe jo tera ghubar tawiz  
majma hai 'amir' ki lahad par  
mele ka hai ishtihaar tawiz  
