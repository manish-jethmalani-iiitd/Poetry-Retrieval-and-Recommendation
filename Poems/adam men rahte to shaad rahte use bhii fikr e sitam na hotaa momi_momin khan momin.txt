adam men rahte to shaad rahte use bhi fikr-e-sitam na hota  
jo ham na hote to dil na hota jo dil na hota to gham na hota  
hui khajalat se nafrat afzun gile kiye khuub akhirin dam  
vo kaash ik dam thahar ke aate ki mere lab par bhi dam na hota  
pada hi marna bas ab to ham ko jo us ne khat padh ke nama-bar se  
kaha ki gar sach ye haal hota to daftar itna raqam na hota  
kisi ke jalne ka dhyan aaya vagarna dud-e-fughan se mere  
agar hazaron sipehr bante tumhari ankhon men nam na hota  
jo aap dar se utha na dete kahin na karta main jab.ha-sa.i  
agarche ye sarnavisht men tha tumhare sar ki qasam na hota  
visal ko ham taras rahe the jo ab hua to maza na paaya  
adu ke marne ki jab khushi thi ki us ko ranj-o-alam na hota  
jahan-e-tang o hujum-e-vahshat gharaz ki dam par buri bani thi  
kahan main jaata na ji thaharta kahin jo dasht-e-adam na hota  
magar raqibon ne sar uthaya ki ye na hota to be-muravvat  
nazar se zahir haya na hoti haya se gardan men kham na hota  
vahan taraqqi jamal ko hai yahan mohabbat hai roz-afzun  
sharik-e-zeba tha bul-havas bhi jo bevafa.i men kam na hota  
ghalat ki sane.a ko ho gavara kharash-e-angusht-ha-e-nazuk  
javab-e-khat ki ummid rakhte jo qaul-e-juffil-qalam na hota  
ye be-takalluf phira rahi hai kashish dil-e-ashiqan ki us ko  
vagarna aisi nazakaton pe khiram-e-naz ik qadam na hota  
visal to hai kahan mayassar magar khayal-e-visal hi men  
maze udate havas nikalti jo saath andaz-e-ram na hota  
hua musalman main aur dar se na dars-e-va.iz ko sun ke 'momin'  
bani thi dozakh bala se banti azab-e-hijr-e-sanam na hota  
adam mein rahte to shad rahte use bhi fikr-e-sitam na hota  
jo hum na hote to dil na hota jo dil na hota to gham na hota  
hui khajalat se nafrat afzun gile kiye khub aakhirin dam  
wo kash ek dam thahar ke aate ki mere lab par bhi dam na hota  
pada hi marna bas ab to hum ko jo us ne khat padh ke nama-bar se  
kaha ki gar sach ye haal hota to daftar itna raqam na hota  
kisi ke jalne ka dhyan aaya wagarna dud-e-fughan se mere  
agar hazaron sipehr bante tumhaari aankhon mein nam na hota  
jo aap dar se utha na dete kahin na karta main jabha-sai  
agarche ye sarnawisht mein tha tumhaare sar ki qasam na hota  
visal ko hum taras rahe the jo ab hua to maza na paya  
adu ke marne ki jab khushi thi ki us ko ranj-o-alam na hota  
jahan-e-tang o hujum-e-wahshat gharaz ki dam par buri bani thi  
kahan main jata na ji thaharta kahin jo dasht-e-adam na hota  
magar raqibon ne sar uthaya ki ye na hota to be-murawwat  
nazar se zahir haya na hoti haya se gardan mein kham na hota  
wahan taraqqi jamal ko hai yahan mohabbat hai roz-afzun  
sharik-e-zeba tha bul-hawas bhi jo bewafai mein kam na hota  
ghalat ki sanea ko ho gawara kharash-e-angusht-ha-e-nazuk  
jawab-e-khat ki ummid rakhte jo qaul-e-juffil-qalam na hota  
ye be-takalluf phira rahi hai kashish dil-e-ashiqan ki us ko  
wagarna aisi nazakaton pe khiram-e-naz ek qadam na hota  
visal to hai kahan mayassar magar khayal-e-visal hi mein  
maze udate hawas nikalti jo sath andaz-e-ram na hota  
hua musalman main aur dar se na dars-e-waiz ko sun ke 'momin'  
bani thi dozakh bala se banti azab-e-hijr-e-sanam na hota  
