ta-umr ashna na hua dil gunah ka  
khaliq bhala kare tiri tirchhi nigah ka  
tanha maza uthata hai dil rasm-o-rah ka  
biina to hai pe bas nahin chalta nigah ka  
ji bhar ke dekh luun to kar is jurm par shahid  
yuun apne sar pe khuun na le be-gunah ka  
rona jo ho to ro le bas ai chashm vaqt-e-naza.a  
ab aaj khatma bhi hai roz-e-siyah ka  
pahuncha ke ham ko qabr men jaate hain apne ghar  
lijiye unhon ne vaada kiya tha nibah ka  
taqdir hashr se hamen laa.i bahisht men  
arman dil men rah gaya us dad-khvah ka  
pa-posh naaz karti hai un ki zamin par  
chashmak-zan-e-sip.har hai gosha kulah ka  
dekha na karvan ne palat kar ki kaun huun  
meri tarah na ho koi vamanda raah ka  
manzil ke qat.a karne ka mohkam hua jo qasd  
ik ik darakht khizr bana meri raah ka  
dho.e kahan tak is tan-e-khaki ko umr bhar  
ab ruuh ko mile koi gosha nibah ka  
behtar kahin the mujh se vo mai-khvar saqiya  
hiila jo dhundte rahe afu-e-gunah ka  
ashkon ka silsila kahin tuute bhi ai firaq  
thak bhi chuke qadam miri fariyad o aah ka  
ik tujh pe munhasir nahin ai khizr kar na naaz  
har rah-rau ko takta hai vamanda raah ka  
rakkha jinan men bhi hamen maghmum ta-abad  
iqrar ham se le ke hamare gunah ka  
iz.har-e-gham kiya to ye us ne diya javab  
chehra gavahi deta hai jhute gavah ka  
ghaugha-e-hashr dil men samata nahin mire  
hangama yaad hai mujhe furqat men aah ka  
bhijva diya bahisht men puchha na dil ka haal  
kya khuub faisla kiya is dad-khvah ka  
kya janiye talash-e-asar men kahan ga.i  
ab tak kahin pata na laga meri aah ka  
siine men apne naala o shevan ka shor hai  
matam hamesha hai dil-e-ghufran-panah ka  
yusuf ko ai sip.har kuen men gira to de  
manzur imtihan hai zulekha ki chaah ka  
kyunkar na ahl-e-bazm men ai 'shad' ho rusukh  
nemul-badal huun 'rasikh'-e-ghufran-panah ka  
ta-umr aashna na hua dil gunah ka  
khaliq bhala kare teri tirchhi nigah ka  
tanha maza uthata hai dil rasm-o-rah ka  
bina to hai pe bas nahin chalta nigah ka  
ji bhar ke dekh lun to kar is jurm par shahid  
yun apne sar pe khun na le be-gunah ka  
rona jo ho to ro le bas ai chashm waqt-e-naza  
ab aaj khatma bhi hai roz-e-siyah ka  
pahuncha ke hum ko qabr mein jate hain apne ghar  
lijiye unhon ne wada kiya tha nibah ka  
taqdir hashr se hamein lai bahisht mein  
arman dil mein rah gaya us dad-khwah ka  
pa-posh naz karti hai un ki zamin par  
chashmak-zan-e-siphar hai gosha kulah ka  
dekha na karwan ne palat kar ki kaun hun  
meri tarah na ho koi wamanda rah ka  
manzil ke qata karne ka mohkam hua jo qasd  
ek ek darakht khizr bana meri rah ka  
dhoe kahan tak is tan-e-khaki ko umr bhar  
ab ruh ko mile koi gosha nibah ka  
behtar kahin the mujh se wo mai-khwar saqiya  
hila jo dhundte rahe afu-e-gunah ka  
ashkon ka silsila kahin tute bhi ai firaq  
thak bhi chuke qadam meri fariyaad o aah ka  
ek tujh pe munhasir nahin ai khizr kar na naz  
har rah-rau ko takta hai wamanda rah ka  
rakkha jinan mein bhi hamein maghmum ta-abad  
iqrar hum se le ke hamare gunah ka  
izhaar-e-gham kiya to ye us ne diya jawab  
chehra gawahi deta hai jhute gawah ka  
ghaugha-e-hashr dil mein samata nahin mere  
hangama yaad hai mujhe furqat mein aah ka  
bhijwa diya bahisht mein puchha na dil ka haal  
kya khub faisla kiya is dad-khwah ka  
kya jaaniye talash-e-asar mein kahan gai  
ab tak kahin pata na laga meri aah ka  
sine mein apne nala o shewan ka shor hai  
matam hamesha hai dil-e-ghufran-panah ka  
yusuf ko ai siphar kuen mein gira to de  
manzur imtihan hai zulekha ki chah ka  
kyunkar na ahl-e-bazm mein ai 'shad' ho rusukh  
nemul-badal hun 'rasikh'-e-ghufran-panah ka  
