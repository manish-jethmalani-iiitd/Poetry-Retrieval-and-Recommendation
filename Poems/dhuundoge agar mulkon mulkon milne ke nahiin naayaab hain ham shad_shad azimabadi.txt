dhundoge agar mulkon mulkon milne ke nahin nayab hain ham  
jo yaad na aa.e bhuul ke phir ai ham-nafaso vo khvab hain ham  
main hairat o hasrat ka maara khamosh khada huun sahil par  
dariya-e-mohabbat kahta hai aa kuchh bhi nahin payab hain ham  
ho jaa.e bakheda paak kahin paas apne bula len behtar hai  
ab dard-e-juda.i se un ki ai aah bahut betab hain ham  
ai shauq bura is vahm ka ho maktub tamam apna na hua  
vaan chehre pe un ke khat nikla yaan bhule hue alqab hain ham  
kis tarah tadapte ji bhar kar yaan zo.af ne mushkin kas diin hain  
ho band aur atish par ho chadha simab bhi vo simab hain ham  
ai shauq pata kuchh tu hi bata ab tak ye karishma kuchh na khula  
ham men hai dil-e-betab nihan ya aap dil-e-betab hain ham  
lakhon hi musafir chalte hain manzil pe pahunchte hain do ek  
ai ahl-e-zamana qadr karo nayab na hon kam-yab hain ham  
murghan-e-qafas ko phulon ne ai 'shad' ye kahla bheja hai  
aa jaao jo tum ko aana ho aise men abhi shadab hain ham  
dhundoge agar mulkon mulkon milne ke nahin nayab hain hum  
jo yaad na aae bhul ke phir ai ham-nafaso wo khwab hain hum  
main hairat o hasrat ka mara khamosh khada hun sahil par  
dariya-e-mohabbat kahta hai aa kuchh bhi nahin payab hain hum  
ho jae bakheda pak kahin pas apne bula len behtar hai  
ab dard-e-judai se un ki ai aah bahut betab hain hum  
ai shauq bura is wahm ka ho maktub tamam apna na hua  
wan chehre pe un ke khat nikla yan bhule hue alqab hain hum  
kis tarah tadapte ji bhar kar yan zoaf ne mushkin kas din hain  
ho band aur aatish par ho chadha simab bhi wo simab hain hum  
ai shauq pata kuchh tu hi bata ab tak ye karishma kuchh na khula  
hum mein hai dil-e-betab nihan ya aap dil-e-betab hain hum  
lakhon hi musafir chalte hain manzil pe pahunchte hain do ek  
ai ahl-e-zamana qadr karo nayab na hon kam-yab hain hum  
murghan-e-qafas ko phulon ne ai 'shad' ye kahla bheja hai  
aa jao jo tum ko aana ho aise mein abhi shadab hain hum  
