shab ki barq-e-soz-e-dil se zahra-e-abr aab tha  
sho.ala-e-javvala har yak halqa-e-girdab tha  
vaan karam ko uzr-e-barish tha inan-gir-e-khiram  
girye se yaan pumba-e-balish kaf-e-sailab tha  
vaan khud-ara.i ko tha moti pirone ka khayal  
yaan hujum-e-ashk men tar-e-nigah nayab tha  
jalva-e-gul ne kiya tha vaan charaghan aabju  
yaan ravan mizhgan-e-chashm-e-tar se khun-e-nab tha  
yaan sar-e-pur-shor be-khvabi se tha divar-ju  
vaan vo farq-e-naz mahv-e-balish-e-kim-khvab tha  
yaan nafas karta tha raushan sham-e-bazm-e-be-khudi  
jalva-e-gul vaan bisat-e-sohbat-e-ahbab tha  
farsh se ta arsh vaan tufan tha mauj-e-rang ka  
yaan zamin se asman tak sokhtan ka baab tha  
na-gahan is rang se khunaba tapkane laga  
dil ki zauq-e-kavish-e-nakhun se lazzat-yab tha  
shab ki barq-e-soz-e-dil se zahra-e-abr aab tha  
shoala-e-jawwala har yak halqa-e-girdab tha  
wan karam ko uzr-e-barish tha inan-gir-e-khiram  
girye se yan pumba-e-baalish kaf-e-sailab tha  
wan khud-arai ko tha moti pirone ka khayal  
yan hujum-e-ashk mein tar-e-nigah nayab tha  
jalwa-e-gul ne kiya tha wan charaghan aabju  
yan rawan mizhgan-e-chashm-e-tar se khun-e-nab tha  
yan sar-e-pur-shor be-khwabi se tha diwar-ju  
wan wo farq-e-naz mahw-e-baalish-e-kim-khwab tha  
yan nafas karta tha raushan sham-e-bazm-e-be-khudi  
jalwa-e-gul wan bisat-e-sohbat-e-ahbab tha  
farsh se ta arsh wan tufan tha mauj-e-rang ka  
yan zamin se aasman tak sokhtan ka bab tha  
na-gahan is rang se khunaba tapkane laga  
dil ki zauq-e-kawish-e-nakhun se lazzat-yab tha  
