mire danton ki umr ai aarzu mujh se bhi chhoti thi  
usi ne saath chhoda dant-kati jin se roti thi  
shikayat aarzu ki be kiye naseh nahin banti  
ye sab dil-juiyan zahir ki thi batin ki khoti thi  
hava dar dar liye phirti hai ab to meri mitti ko  
ye hai vo khaak jo ik din tire qadmon pe loti thi  
bahut gahre na hon ochhe sahi charke to puure hain  
khata qatil ki kya hai ik dara talvar chhoti thi  
pahad us par gira ai asman kya bas chale varna  
hamare ashiyan ki shakh sab shakhon se moti thi  
bala kar tu ne ai hasti yahan ki khuub mehmani  
vahi karte hain faaqe jin ke dam se das ki roti thi  
pahunch jaati thi us us ghar men jis jis ghar ka paasa tha  
jo sach puchho to meri aarzu chausar ki goti thi  
na kyuun kar teri yakta.i ka kalima naqsh ho dil par  
sabaq ki tarah barson ye ibarat ham ne ghoti thi  
mujhe khush khush jo paaya jal ke kya jaldi hui rukhsat  
shab-e-vasl ai falak sab kuchh sahi niyyat ki chhoti thi  
ye sach hai 'shad' kya tha kuchh na tha lekin tumhara tha  
na samjha tum ne ai barik-bino baat moti thi  
mere danton ki umr ai aarzu mujh se bhi chhoti thi  
usi ne sath chhoda dant-kati jin se roti thi  
shikayat aarzu ki be kiye naseh nahin banti  
ye sab dil-juiyan zahir ki thi baatin ki khoti thi  
hawa dar dar liye phirti hai ab to meri mitti ko  
ye hai wo khak jo ek din tere qadmon pe loti thi  
bahut gahre na hon ochhe sahi charke to pure hain  
khata qatil ki kya hai ek dara talwar chhoti thi  
pahad us par gira ai aasman kya bas chale warna  
hamare aashiyan ki shakh sab shakhon se moti thi  
bala kar tu ne ai hasti yahan ki khub mehmani  
wahi karte hain faqe jin ke dam se das ki roti thi  
pahunch jati thi us us ghar mein jis jis ghar ka pasa tha  
jo sach puchho to meri aarzu chausar ki goti thi  
na kyun kar teri yaktai ka kalima naqsh ho dil par  
sabaq ki tarah barson ye ibarat hum ne ghoti thi  
mujhe khush khush jo paya jal ke kya jaldi hui rukhsat  
shab-e-wasl ai falak sab kuchh sahi niyyat ki chhoti thi  
ye sach hai 'shad' kya tha kuchh na tha lekin tumhaara tha  
na samjha tum ne ai barik-bino baat moti thi  
