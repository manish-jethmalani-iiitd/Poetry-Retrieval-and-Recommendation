paani men aks aur kisi asman ka hai  
ye naav kaun si hai ye dariya kahan ka hai  
divar par khile hain na.e mausamon ke phuul  
saaya zamin par kisi pichhle makan ka hai  
charon taraf hain sabz salakhen bahar ki  
jin men ghira hua koi mausam khizan ka hai  
sab kuchh badal gaya hai tah-e-asman magar  
badal vahi hain rang vahi asman ka hai  
dil men khayal-e-shahr-e-tamanna tha jis jagah  
vaan ab malal ik safar-e-ra.egan ka hai  
pani mein aks aur kisi aasman ka hai  
ye naw kaun si hai ye dariya kahan ka hai  
diwar par khile hain nae mausamon ke phul  
saya zamin par kisi pichhle makan ka hai  
chaaron taraf hain sabz salakhen bahaar ki  
jin mein ghira hua koi mausam khizan ka hai  
sab kuchh badal gaya hai tah-e-asman magar  
baadal wahi hain rang wahi aasman ka hai  
dil mein khayal-e-shahr-e-tamanna tha jis jagah  
wan ab malal ek safar-e-raegan ka hai  
