apne sab yaar kaam kar rahe hain  
aur ham hain ki naam kar rahe hain  
tegh-bazi ka shauq apni jagah  
aap to qatl-e-am kar rahe hain  
dad-o-tahsin ka ye shor hai kyuun  
ham to khud se kalam kar rahe hain  
ham hain masruf-e-intizam magar  
jaane kya intizam kar rahe hain  
hai vo bechargi ka haal ki ham  
har kisi ko salam kar rahe hain  
ek qattala chahiye ham ko  
ham ye e.alan-e-am kar rahe hain  
kya bhala saghar-e-sifal ki ham  
naf-pyale ko jaam kar rahe hain  
ham to aa.e the arz-e-matlab ko  
aur vo ehtiram kar rahe hain  
na uthe aah ka dhuan bhi ki vo  
ku-e-dil men khiram kar rahe hain  
us ke honton pe rakh ke hont apne  
baat hi ham tamam kar rahe hain  
ham ajab hain ki us ke kuche men  
be-sabab dhum-dham kar rahe hain  
apne sab yar kaam kar rahe hain  
aur hum hain ki nam kar rahe hain  
tegh-bazi ka shauq apni jagah  
aap to qatl-e-am kar rahe hain  
dad-o-tahsin ka ye shor hai kyun  
hum to khud se kalam kar rahe hain  
hum hain masruf-e-intizam magar  
jaane kya intizam kar rahe hain  
hai wo bechaargi ka haal ki hum  
har kisi ko salam kar rahe hain  
ek qattala chahiye hum ko  
hum ye ealan-e-am kar rahe hain  
kya bhala saghar-e-sifal ki hum  
naf-pyale ko jam kar rahe hain  
hum to aae the arz-e-matlab ko  
aur wo ehtiram kar rahe hain  
na uthe aah ka dhuan bhi ki wo  
ku-e-dil mein khiram kar rahe hain  
us ke honton pe rakh ke hont apne  
baat hi hum tamam kar rahe hain  
hum ajab hain ki us ke kuche mein  
be-sabab dhum-dham kar rahe hain  
