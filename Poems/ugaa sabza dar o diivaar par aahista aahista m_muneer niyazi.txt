uga sabza dar-o-divar par ahista ahista  
hua khali sadaon se nagar ahista ahista  
ghira badal khamoshi se khizan-asar baghon par  
hile thandi havaon men shajar ahista ahista  
bahut hi sust tha manzar lahu ke rang laane ka  
nishan akhir hua ye surkh-tar ahista ahista  
chamak zar ki use akhir makan-e-khak men laa.i  
banaya saanp ne jismon men ghar ahista ahista  
mire bahar fasilen thiin ghubar-e-khak-o-baran ki  
mili mujh ko tire gham ki khabar ahista ahista  
'munir' is mulk par aaseb ka saaya hai ya kya hai  
ki harakat tez-tar hai aur safar ahista ahista  
uga sabza dar-o-diwar par aahista aahista  
hua khali sadaon se nagar aahista aahista  
ghira baadal khamoshi se khizan-asar baghon par  
hile thandi hawaon mein shajar aahista aahista  
bahut hi sust tha manzar lahu ke rang lane ka  
nishan aakhir hua ye surkh-tar aahista aahista  
chamak zar ki use aakhir makan-e-khak mein lai  
banaya sanp ne jismon mein ghar aahista aahista  
mere bahar fasilen thin ghubar-e-khak-o-baran ki  
mili mujh ko tere gham ki khabar aahista aahista  
'munir' is mulk par aaseb ka saya hai ya kya hai  
ki harakat tez-tar hai aur safar aahista aahista  
