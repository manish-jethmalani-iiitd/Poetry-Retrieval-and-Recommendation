is taraf se guzre the qafile baharon ke  
aaj tak sulagte hain zakhm rahguzaron ke  
khalvaton ke shaida.i khalvaton men khulte hain  
ham se puchh kar dekho raaz parda-daron ke  
gesuon ki chhanv men dil-navaz chehre hain  
ya hasin dhundlakon men phuul hain baharon ke  
pahle hans ke milte hain phir nazar churate hain  
ashna-sifat hain log ajnabi dayaron ke  
tum ne sirf chaha hai ham ne chhu ke dekhe hain  
pairahan ghataon ke jism barq-paron ke  
shughl-e-mai-parasti go jashn-e-na-muradi tha  
yuun bhi kat ga.e kuchh din tere sogvaron ke  
is taraf se guzre the qafile bahaaron ke  
aaj tak sulagte hain zakhm rahguzaron ke  
khalwaton ke shaidai khalwaton mein khulte hain  
hum se puchh kar dekho raaz parda-daron ke  
gesuon ki chhanw mein dil-nawaz chehre hain  
ya hasin dhundlakon mein phul hain bahaaron ke  
pahle hans ke milte hain phir nazar churaate hain  
aashna-sifat hain log ajnabi dayaron ke  
tum ne sirf chaha hai hum ne chhu ke dekhe hain  
pairahan ghataon ke jism barq-paron ke  
shughl-e-mai-parasti go jashn-e-na-muradi tha  
yun bhi kat gae kuchh din tere sogwaron ke  
