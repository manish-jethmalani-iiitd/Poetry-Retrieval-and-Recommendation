ye barson ka ta.alluq tod dena chahte hain ham  
ab apne aap ko bhi chhod dena chahte hain ham  
kisi dahliz par ankhon ke ye raushan diye rakh kar  
zamir-e-sub.h ko jhinjhod dena chahte hain ham  
jidhar ham ja rahe hain us taraf tuuta hua pul hai  
ye bagen is se pahle mod dena chahte hain ham  
ye naubat kal jo aani hai to sharminda nahin honge  
marasim ehtiyatan tod dena chahte hain ham  
ajab divangi hai jis ke ham saa.e men baithe hain  
usi divar se sar phod dena chahte hain ham  
ta.alluq kirchiyon ki shakl men bikhra to hai phir bhi  
shikasta a.inon ko jod dena chahte hain ham  
ye barson ka talluq tod dena chahte hain hum  
ab apne aap ko bhi chhod dena chahte hain hum  
kisi dahliz par aankhon ke ye raushan diye rakh kar  
zamir-e-subh ko jhinjhod dena chahte hain hum  
jidhar hum ja rahe hain us taraf tuta hua pul hai  
ye bagen is se pahle mod dena chahte hain hum  
ye naubat kal jo aani hai to sharminda nahin honge  
marasim ehtiyatan tod dena chahte hain hum  
ajab diwangi hai jis ke hum sae mein baithe hain  
usi diwar se sar phod dena chahte hain hum  
talluq kirchiyon ki shakl mein bikhra to hai phir bhi  
shikasta aainon ko jod dena chahte hain hum  
