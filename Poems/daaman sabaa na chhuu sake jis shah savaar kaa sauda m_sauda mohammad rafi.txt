daman saba na chhu sake jis shah-savar ka  
pahunche kab us ko haath hamare ghubar ka  
mauj-e-nasim aaj hai aluda gard se  
dil khaak ho gaya hai kisi be-qarar ka  
khun-e-jigar sharab o tarashshah hai chashm-e-tar  
saghar mira giro nahin abr-e-bahar ka  
chashm-e-karam se ashiq-e-vahshi asiir ho  
ulfat hai dam-e-ahu-e-dil ke shikar ka  
saunpa tha kya junun ne gareban ko mire  
leta hai ab hisab jo ye taar taar ka  
'sauda' sharab-e-ishq na kahte the ham, na pi  
paaya maza na tu ne ab us ke khumar ka  
daman saba na chhu sake jis shah-sawar ka  
pahunche kab us ko hath hamare ghubar ka  
mauj-e-nasim aaj hai aaluda gard se  
dil khak ho gaya hai kisi be-qarar ka  
khun-e-jigar sharab o tarashshah hai chashm-e-tar  
saghar mera giro nahin abr-e-bahaar ka  
chashm-e-karam se aashiq-e-wahshi asir ho  
ulfat hai dam-e-ahu-e-dil ke shikar ka  
saunpa tha kya junun ne gareban ko mere  
leta hai ab hisab jo ye tar tar ka  
'sauda' sharab-e-ishq na kahte the ham, na pi  
paya maza na tu ne ab us ke khumar ka  
