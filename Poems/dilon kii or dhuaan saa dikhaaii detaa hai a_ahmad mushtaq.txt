dilon ki or dhuan sa dikha.i deta hai  
ye shahr to mujhe jalta dikha.i deta hai  
jahan ki daagh hai yaan aage dard rahta tha  
magar ye daagh bhi jaata dikha.i deta hai  
pukarti hain bhare shahr ki guzargahen  
vo roz shaam ko tanha dikha.i deta hai  
ye log tuuti hui kashtiyon men sote hain  
mire makan se dariya dikha.i deta hai  
khizan ke zard dinon ki siyah raton men  
kisi ka phuul sa chehra dikha.i deta hai  
kahin mile vo sar-e-rah to lipat jaa.en  
bas ab to ek hi rasta dikha.i deta hai  
dilon ki or dhuan sa dikhai deta hai  
ye shahr to mujhe jalta dikhai deta hai  
jahan ki dagh hai yan aage dard rahta tha  
magar ye dagh bhi jata dikhai deta hai  
pukarti hain bhare shahr ki guzargahen  
wo roz sham ko tanha dikhai deta hai  
ye log tuti hui kashtiyon mein sote hain  
mere makan se dariya dikhai deta hai  
khizan ke zard dinon ki siyah raaton mein  
kisi ka phul sa chehra dikhai deta hai  
kahin mile wo sar-e-rah to lipat jaen  
bas ab to ek hi rasta dikhai deta hai  
