shab ko miri chashm-e-hasrat ka sab dard-e-dil un se kah jaana  
danton men daba kar hont apna kuchh soch ke us ka rah jaana  
mai-khane men aana zahid ka phir dar pe thithuk kar rah jaana  
saaqi ke isharon ka maston kuchh kaan men sab ke kah jaana  
ai yaas na manunga teri bas dil ko ziyada ab na dukha  
samjha chuki us ki paheli nigah dukh-dard jo ho vo sah jaana  
maana ki faqat mauhum sahi milne ki hamen ik aas to hai  
didar to ho le dida-e-tar bahna ho agar tab bah jaana  
naale hon ki aahen ai shab-e-gham jab aa ga.iin lab par sabr kiya  
sahne ko to sab kuchh dil ne saha sahne ki tarah kab sah jaana  
buniyad jamane men jin ki kya kuchh na baha tha khun-e-jigar  
ai va-asfa un mahlon ka ik chashm-e-zadan men dah jaana  
shab ko vo hatheli se un ka sharma ke chhupana ankhon ko  
barchhi ka ada ki chal jaana us tir-e-nazar ka rah jaana  
utre na kisi ke jab dil men us baat ka hasil kya vaa.iz  
kahne ko kahi yuun apni si afsos na tu ne kah jaana  
ham baagh men nahaq aa.e the bulbul ki hikayat kya kahiye  
minqar ko rakh kar kaliyon par kuchh apni zaban men kah jaana  
sun len dil-e-nadan ki baten be-kar bigaden kaam apna  
vo zulm karen ham par ki sitam ai 'shad' hamen to sah jaana  
shab ko meri chashm-e-hasrat ka sab dard-e-dil un se kah jaana  
danton mein daba kar hont apna kuchh soch ke us ka rah jaana  
mai-khane mein aana zahid ka phir dar pe thithuk kar rah jaana  
saqi ke ishaaron ka maston kuchh kan mein sab ke kah jaana  
ai yas na manunga teri bas dil ko ziyaada ab na dukha  
samjha chuki us ki paheli nigah dukh-dard jo ho wo sah jaana  
mana ki faqat mauhum sahi milne ki hamein ek aas to hai  
didar to ho le dida-e-tar bahna ho agar tab bah jaana  
nale hon ki aahen ai shab-e-gham jab aa gain lab par sabr kiya  
sahne ko to sab kuchh dil ne saha sahne ki tarah kab sah jaana  
buniyaad jamane mein jin ki kya kuchh na baha tha khun-e-jigar  
ai wa-asfa un mahlon ka ek chashm-e-zadan mein dah jaana  
shab ko wo hatheli se un ka sharma ke chhupana aankhon ko  
barchhi ka ada ki chal jaana us tir-e-nazar ka rah jaana  
utre na kisi ke jab dil mein us baat ka hasil kya waiz  
kahne ko kahi yun apni si afsos na tu ne kah jaana  
hum bagh mein nahaq aae the bulbul ki hikayat kya kahiye  
minqar ko rakh kar kaliyon par kuchh apni zaban mein kah jaana  
sun len dil-e-nadan ki baaten be-kar bigaden kaam apna  
wo zulm karen hum par ki sitam ai 'shad' hamein to sah jaana  
