ik danish-e-nurani ik danish-e-burhani  
hai danish-e-burhani hairat ki faravani  
is paikar-e-khaki men ik shai hai so vo teri  
mere liye mushkil hai is shai ki nigahbani  
ab kya jo fughan meri pahunchi hai sitaron tak  
tu ne hi sikha.i thi mujh ko ye ghazal-khvani  
ho naqsh agar batil takrar se kya hasil  
kya tujh ko khush aati hai aadam ki ye arzani  
mujh ko to sikha di hai afrang ne zindiqi  
is daur ke mulla hain kyuun nang-e-musalmani  
taqdir shikan quvvat baaqi hai abhi is men  
nadan jise kahte hain taqdir ka zindani  
tere bhi sanam-khane mere bhi sanam-khane  
donon ke sanam khaki donon ke sanam faani  
ek danish-e-nurani ek danish-e-burhani  
hai danish-e-burhani hairat ki farawani  
is paikar-e-khaki mein ek shai hai so wo teri  
mere liye mushkil hai is shai ki nigahbani  
ab kya jo fughan meri pahunchi hai sitaron tak  
tu ne hi sikhai thi mujh ko ye ghazal-khwani  
ho naqsh agar baatil takrar se kya hasil  
kya tujh ko khush aati hai aadam ki ye arzani  
mujh ko to sikha di hai afrang ne zindiqi  
is daur ke mulla hain kyun nang-e-musalmani  
taqdir shikan quwwat baqi hai abhi is mein  
nadan jise kahte hain taqdir ka zindani  
tere bhi sanam-khane mere bhi sanam-khane  
donon ke sanam khaki donon ke sanam fani  
