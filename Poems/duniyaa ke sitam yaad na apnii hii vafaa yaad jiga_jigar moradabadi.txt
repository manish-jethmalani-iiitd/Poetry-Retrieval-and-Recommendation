duniya ke sitam yaad na apni hi vafa yaad  
ab mujh ko nahin kuchh bhi mohabbat ke siva yaad  
main shikva ba-lab tha mujhe ye bhi na raha yaad  
shayad ki mire bhulne vaale ne kiya yaad  
chheda tha jise pahle-pahal teri nazar ne  
ab tak hai vo ik naghma-e-be-saz-o-sada yaad  
jab koi hasin hota hai sargarm-e-navazish  
us vaqt vo kuchh aur bhi aate hain siva yaad  
kya janiye kya ho gaya arbab-e-junun ko  
marne ki ada yaad na jiine ki ada yaad  
muddat hui ik hadsa-e-ishq ko lekin  
ab tak hai tire dil ke dhadakne ki sada yaad  
haan haan tujhe kya kaam miri shiddat-e-gham se  
haan haan nahin mujh ko tire daman ki hava yaad  
main tark-e-rah-o-rasm-e-junun kar hi chuka tha  
kyuun aa ga.i aise men tiri laghzish-e-pa yaad  
kya lutf ki main apna pata aap bata.un  
kiije koi bhuli hui khaas apni ada yaad  
duniya ke sitam yaad na apni hi wafa yaad  
ab mujh ko nahin kuchh bhi mohabbat ke siwa yaad  
main shikwa ba-lab tha mujhe ye bhi na raha yaad  
shayad ki mere bhulne wale ne kiya yaad  
chheda tha jise pahle-pahal teri nazar ne  
ab tak hai wo ek naghma-e-be-saz-o-sada yaad  
jab koi hasin hota hai sargarm-e-nawazish  
us waqt wo kuchh aur bhi aate hain siwa yaad  
kya jaaniye kya ho gaya arbab-e-junun ko  
marne ki ada yaad na jine ki ada yaad  
muddat hui ek hadsa-e-ishq ko lekin  
ab tak hai tere dil ke dhadakne ki sada yaad  
han han tujhe kya kaam meri shiddat-e-gham se  
han han nahin mujh ko tere daman ki hawa yaad  
main tark-e-rah-o-rasm-e-junun kar hi chuka tha  
kyun aa gai aise mein teri laghzish-e-pa yaad  
kya lutf ki main apna pata aap bataun  
kije koi bhuli hui khas apni ada yaad  
