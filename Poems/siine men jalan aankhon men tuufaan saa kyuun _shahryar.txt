siine men jalan ankhon men tufan sa kyuun hai  
is shahr men har shakhs pareshan sa kyuun hai  
dil hai to dhadakne ka bahana koi dhunde  
patthar ki tarah be-his o be-jan sa kyuun hai  
tanha.i ki ye kaun si manzil hai rafiqo  
ta-hadd-e-nazar ek bayaban sa kyuun hai  
ham ne to koi baat nikali nahin gham ki  
vo zud-pasheman pasheman sa kyuun hai  
kya koi na.i baat nazar aati hai ham men  
a.ina hamen dekh ke hairan sa kyuun hai  
sine mein jalan aankhon mein tufan sa kyun hai  
is shahr mein har shakhs pareshan sa kyun hai  
dil hai to dhadakne ka bahana koi dhunde  
patthar ki tarah be-his o be-jaan sa kyun hai  
tanhai ki ye kaun si manzil hai rafiqo  
ta-hadd-e-nazar ek bayaban sa kyun hai  
hum ne to koi baat nikali nahin gham ki  
wo zud-pasheman pasheman sa kyun hai  
kya koi nai baat nazar aati hai hum mein  
aaina hamein dekh ke hairan sa kyun hai  
