tire milne ko bekal ho ga.e hain  
magar ye log pagal ho ga.e hain  
baharen le ke aa.e the jahan tum  
vo ghar sunsan jangal ho ga.e hain  
yahan tak badh ga.e alam-e-hasti  
ki dil ke hausle shal ho ga.e hain  
kahan tak taab laa.e na-tavan dil  
ki sadme ab musalsal ho ga.e hain  
nigah-e-yas ko niind aa rahi hai  
mizha par ashk bojhal ho ga.e hain  
unhen sadiyon na bhulega zamana  
yahan jo hadse kal ho ga.e hain  
jinhen ham dekh kar jiite the 'nasir'  
vo log ankhon se ojhal ho ga.e hain  
tere milne ko bekal ho gae hain  
magar ye log pagal ho gae hain  
bahaaren le ke aae the jahan tum  
wo ghar sunsan jangal ho gae hain  
yahan tak badh gae aalam-e-hasti  
ki dil ke hausle shal ho gae hain  
kahan tak tab lae na-tawan dil  
ki sadme ab musalsal ho gae hain  
nigah-e-yas ko nind aa rahi hai  
mizha par ashk bojhal ho gae hain  
unhen sadiyon na bhulega zamana  
yahan jo hadse kal ho gae hain  
jinhen hum dekh kar jite the 'nasir'  
wo log aankhon se ojhal ho gae hain  
