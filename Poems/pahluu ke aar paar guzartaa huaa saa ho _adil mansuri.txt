pahlu ke ar-par guzarta hua sa ho  
ik shakhs aa.ine men utarta hua sa ho  
jiita hua sa ho kabhi marta hua sa ho  
ik shahr apne aap se darta hua sa ho  
saare kabira aap hi karta hua sa ho  
ilzam dusre hi pe dharta hua sa ho  
har ik naya khayal jo tapke hai zehn se  
yuun lag raha hai jaise ki barta hua sa ho  
qailula kar rahe hon kisi niim ke tale  
maidan men rakhsh-e-umr bhi charta hua sa ho  
ma.ashuq aisa dhundiye qahtur-rijal men  
har baat men agarta magarta hua sa ho  
phir ba.ad men vo qatl bhi kar de to harj kya  
lekin vo pahle pyaar bhi karta hua sa ho  
gar daad tu na de na sahi galiyan sahi  
apna bhi koi aib hunarta hua sa ho  
pahlu ke aar-par guzarta hua sa ho  
ek shakhs aaine mein utarta hua sa ho  
jita hua sa ho kabhi marta hua sa ho  
ek shahr apne aap se darta hua sa ho  
sare kabira aap hi karta hua sa ho  
ilzam dusre hi pe dharta hua sa ho  
har ek naya khayal jo tapke hai zehn se  
yun lag raha hai jaise ki barta hua sa ho  
qailula kar rahe hon kisi nim ke tale  
maidan mein rakhsh-e-umr bhi charta hua sa ho  
mashuq aisa dhundiye qahtur-rijal mein  
har baat mein agarta magarta hua sa ho  
phir baad mein wo qatl bhi kar de to harj kya  
lekin wo pahle pyar bhi karta hua sa ho  
gar dad tu na de na sahi galiyan sahi  
apna bhi koi aib hunarta hua sa ho  
