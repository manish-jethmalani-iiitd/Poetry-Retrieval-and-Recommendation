sahra-pasand ho ke simatne laga huun main  
andar se lag raha hai ki batne laga huun main  
kya phir kisi safar pe nikalna hai ab mujhe  
divar-o-dar se kyuun ye lipatne laga huun main  
aate hain jaise jaise bichhadne ke din qarib  
lagta hai jaise rail se katne laga huun main  
kya mujh men ehtijaj ki taqat nahin rahi  
pichhe ki samt kis liye ha.tne laga huun main  
phir saari umr chand ne rakkha mira khayal  
ik roz kah diya tha ki ghatne laga huun main  
sahra-pasand ho ke simatne laga hun main  
andar se lag raha hai ki batne laga hun main  
kya phir kisi safar pe nikalna hai ab mujhe  
diwar-o-dar se kyun ye lipatne laga hun main  
aate hain jaise jaise bichhadne ke din qarib  
lagta hai jaise rail se katne laga hun main  
kya mujh mein ehtijaj ki taqat nahin rahi  
pichhe ki samt kis liye hatne laga hun main  
phir sari umr chand ne rakkha mera khayal  
ek roz kah diya tha ki ghatne laga hun main  
