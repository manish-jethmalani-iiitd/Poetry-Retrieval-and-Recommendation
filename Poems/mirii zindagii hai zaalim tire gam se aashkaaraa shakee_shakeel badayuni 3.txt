miri zindagi hai zalim tire gham se ashkara  
tira gham hai dar-haqiqat mujhe zindagi se pyara  
vo agar bura na manen to jahan-e-rang-o-bu men  
main sukun-e-dil ki khatir koi dhundh luun sahara  
mujhe tujh se khaas nisbat main rahin-e-mauj-e-tufan  
jinhen zindagi thi pyari unhen mil gaya kinara  
mujhe aa gaya yaqin sa ki yahi hai meri manzil  
sar-e-rah jab kisi ne mujhe daf.atan pukara  
ye khunuk khunuk hava.en ye jhuki jhuki ghata.en  
vo nazar bhi kya nazar hai jo samajh na le ishara  
main bata.un farq naseh jo hai mujh men aur tujh men  
miri zindagi talatum tiri zindagi kinara  
mujhe fakhr hai isi par ye karam bhi hai mujhi par  
tiri kam-nigahiyan bhi mujhe kyuun na hon gavara  
mujhe guftugu se badh kar gham-e-izn-e-guftugu hai  
vahi baat puchhte hain jo na kah sakun dobara  
koi ai 'shakil' puchhe ye junun nahin to kya hai  
ki usi ke ho ga.e ham jo na ho saka hamara  
meri zindagi hai zalim tere gham se aashkara  
tera gham hai dar-haqiqat mujhe zindagi se pyara  
wo agar bura na manen to jahan-e-rang-o-bu mein  
main sukun-e-dil ki khatir koi dhundh lun sahaara  
mujhe tujh se khas nisbat main rahin-e-mauj-e-tufan  
jinhen zindagi thi pyari unhen mil gaya kinara  
mujhe aa gaya yaqin sa ki yahi hai meri manzil  
sar-e-rah jab kisi ne mujhe dafatan pukara  
ye khunuk khunuk hawaen ye jhuki jhuki ghataen  
wo nazar bhi kya nazar hai jo samajh na le ishaara  
main bataun farq naseh jo hai mujh mein aur tujh mein  
meri zindagi talatum teri zindagi kinara  
mujhe fakhr hai isi par ye karam bhi hai mujhi par  
teri kam-nigahiyan bhi mujhe kyun na hon gawara  
mujhe guftugu se badh kar gham-e-izn-e-guftugu hai  
wahi baat puchhte hain jo na kah sakun dobara  
koi ai 'shakil' puchhe ye junun nahin to kya hai  
ki usi ke ho gae hum jo na ho saka hamara  
