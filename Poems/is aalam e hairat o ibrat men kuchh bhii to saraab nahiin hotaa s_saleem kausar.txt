is alam-e-hairat-o-ibrat men kuchh bhi to sarab nahin hota  
koi niind misal nahin banti koi lamha khvab nahin hota  
ik umr numu ki khvahish men mausam ke jabr sahe to khula  
har khushbu aam nahin hoti har phuul gulab nahin hota  
is lamha-e-khair-o-shar men kahin ik saa.at aisi hai jis men  
har baat gunah nahin hoti sab kar-e-savab nahin hota  
mire chaar taraf avazen aur divaren phail ga.iin lekin  
kab teri yaad nahin aati aur ji be-tab nahin hota  
yahan manzar se pas-e-manzar tak hairani hi hairani hai  
kabhi asl ka bhed nahin khulta kabhi sachcha khvab nahin hota  
kabhi ishq karo aur phir dekho is aag men jalte rahne se  
kabhi dil par aanch nahin aati kabhi rang kharab nahin hota  
miri baten jivan sapnon ki mire sher amanat naslon ki  
main shaah ke giit nahin gaata mujh se adab nahin hota  
is aalam-e-hairat-o-ibrat mein kuchh bhi to sarab nahin hota  
koi nind misal nahin banti koi lamha khwab nahin hota  
ek umr numu ki khwahish mein mausam ke jabr sahe to khula  
har khushbu aam nahin hoti har phul gulab nahin hota  
is lamha-e-khair-o-shar mein kahin ek saat aisi hai jis mein  
har baat gunah nahin hoti sab kar-e-sawab nahin hota  
mere chaar taraf aawazen aur diwaren phail gain lekin  
kab teri yaad nahin aati aur ji be-tab nahin hota  
yahan manzar se pas-e-manzar tak hairani hi hairani hai  
kabhi asl ka bhed nahin khulta kabhi sachcha khwab nahin hota  
kabhi ishq karo aur phir dekho is aag mein jalte rahne se  
kabhi dil par aanch nahin aati kabhi rang kharab nahin hota  
meri baaten jiwan sapnon ki mere sher amanat naslon ki  
main shah ke git nahin gata mujh se aadab nahin hota  
