chand bhi nikla sitare bhi barabar nikle  
mujh se achchhe to shab-e-gham ke muqaddar nikle  
shaam hote hi barasne lage kaale badal  
sub.h-dam log darichon men khule sar nikle  
kal hi jin ko tiri palkon pe kahin dekha tha  
raat usi tarah ke taare miri chhat par nikle  
dhuup savan ki bahut tez hai dil dubta hai  
us se kah do ki abhi ghar se na bahar nikle  
pyaar ki shakh to jaldi hi samar le aa.i  
dard ke phuul badi der men ja kar nikle  
dil-e-hangama-talab ye bhi khabar hai tujh ko  
muddaten ho ga.iin ik shakhs ko bahar nikle  
chand bhi nikla sitare bhi barabar nikle  
mujh se achchhe to shab-e-gham ke muqaddar nikle  
sham hote hi barasne lage kale baadal  
subh-dam log darichon mein khule sar nikle  
kal hi jin ko teri palkon pe kahin dekha tha  
raat usi tarah ke tare meri chhat par nikle  
dhup sawan ki bahut tez hai dil dubta hai  
us se kah do ki abhi ghar se na bahar nikle  
pyar ki shakh to jaldi hi samar le aai  
dard ke phul badi der mein ja kar nikle  
dil-e-hangama-talab ye bhi khabar hai tujh ko  
muddaten ho gain ek shakhs ko bahar nikle  
