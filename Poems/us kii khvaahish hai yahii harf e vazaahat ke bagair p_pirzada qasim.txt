us ki khvahish hai yahi harf-e-vazahat ke baghair  
ab koi khvab bhi dekhe na ijazat ke baghair  
ham ko dhundo to hamen khone ki khatir dhundo  
khvab ta.abir nahin hote hain hasrat ke baghair  
dil ko ik kar-e-musalsal ne rakha hai abad  
ek lamha bhi nahin guzra mohabbat ke baghair  
yuun bhi dushvar hai asuda-e-sahra hona  
aur jab khaak bhi ho jaana ho vahshat ke baghair  
vaqt saffak hai itna kabhi socha bhi na tha  
ham use yaad na kar pa.enge zahmat ke baghair  
ham tire qarya-e-jan-tab men itna thahre  
ya.ani ik lamha guzar aa.e hain ujlat ke baghair  
ab to ham khud se bhi kam-kam hi mila karte hain  
kisi khvahish se alag aur zarurat ke baghair  
us ki khwahish hai yahi harf-e-wazahat ke baghair  
ab koi khwab bhi dekhe na ijazat ke baghair  
hum ko dhundo to hamein khone ki khatir dhundo  
khwab tabir nahin hote hain hasrat ke baghair  
dil ko ek kar-e-musalsal ne rakha hai aabaad  
ek lamha bhi nahin guzra mohabbat ke baghair  
yun bhi dushwar hai aasuda-e-sahra hona  
aur jab khak bhi ho jaana ho wahshat ke baghair  
waqt saffak hai itna kabhi socha bhi na tha  
hum use yaad na kar paenge zahmat ke baghair  
hum tere qarya-e-jaan-tab mein itna thahre  
yani ek lamha guzar aae hain ujlat ke baghair  
ab to hum khud se bhi kam-kam hi mila karte hain  
kisi khwahish se alag aur zarurat ke baghair  
