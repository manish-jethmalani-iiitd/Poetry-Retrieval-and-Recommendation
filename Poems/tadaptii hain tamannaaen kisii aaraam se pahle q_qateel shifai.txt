tadapti hain tamanna.en kisi aram se pahle  
luta hoga na yuun koi dil-e-nakam se pahle  
ye aalam dekh kar tu ne bhi ankhen pher liin varna  
koi gardish nahin thi gardish-e-ayyam se pahle  
gira hai tuut kar shayad miri taqdir ka taara  
koi avaz aa.i thi shikast-e-jam se pahle  
koi kaise kare dil men chhupe tufan ka andaza  
sukut-e-marg chhaya hai kisi kohram se pahle  
na jaane kyuun hamen is dam tumhari yaad aati hai  
jab ankhon men chamakte hain sitare shaam se pahle  
sunega jab zamana meri barbadi ke afsane  
tumhara naam bhi aa.ega mere naam se pahle  
tadapti hain tamannaen kisi aaram se pahle  
luta hoga na yun koi dil-e-nakaam se pahle  
ye aalam dekh kar tu ne bhi aankhen pher lin warna  
koi gardish nahin thi gardish-e-ayyam se pahle  
gira hai tut kar shayad meri taqdir ka tara  
koi aawaz aai thi shikast-e-jam se pahle  
koi kaise kare dil mein chhupe tufan ka andaza  
sukut-e-marg chhaya hai kisi kohram se pahle  
na jaane kyun hamein is dam tumhaari yaad aati hai  
jab aankhon mein chamakte hain sitare sham se pahle  
sunega jab zamana meri barbaadi ke afsane  
tumhaara nam bhi aaega mere nam se pahle  
