khuddariyon ke khuun ko arzan na kar sake  
ham apne jauharon ko numayan na kar sake  
ho kar kharab-e-mai tire gham to bhula diye  
lekin gham-e-hayat ka darman na kar sake  
tuuta tilism-e-ahd-e-mohabbat kuchh is tarah  
phir aarzu ki sham.a firozan na kar sake  
har shai qarib aa ke kashish apni kho ga.i  
vo bhi ilaj-e-shauq-e-gurezan na kar sake  
kis darja dil-shikan the mohabbat ke hadse  
ham zindagi men phir koi arman na kar sake  
mayusiyon ne chhin liye dil ke valvale  
vo bhi nashat-e-ruh ka saman na kar sake  
khuddariyon ke khun ko arzan na kar sake  
hum apne jauharon ko numayan na kar sake  
ho kar kharab-e-mai tere gham to bhula diye  
lekin gham-e-hayat ka darman na kar sake  
tuta tilism-e-ahd-e-mohabbat kuchh is tarah  
phir aarzu ki shama firozan na kar sake  
har shai qarib aa ke kashish apni kho gai  
wo bhi ilaj-e-shauq-e-gurezan na kar sake  
kis darja dil-shikan the mohabbat ke hadse  
hum zindagi mein phir koi arman na kar sake  
mayusiyon ne chhin liye dil ke walwale  
wo bhi nashat-e-ruh ka saman na kar sake  
