ehsas men phuul khil rahe hain  
patjhad ke ajiib silsile hain  
kuchh itni shadid tirgi hai  
ankhon men sitare tairte hain  
dekhen to hava jami hui hai  
sochen to darakht jhumte hain  
suqrat ne zahr pi liya tha  
ham ne jiine ke dukh sahe hain  
ham tujh se bigad ke jab bhi uthe  
phir tere huzur aa ga.e hain  
ham aks hain ek dusre ka  
chehre ye nahin hain aa.ine hain  
lamhon ka ghubar chha raha hai  
yadon ke charagh jal rahe hain  
suraj ne ghane sanobaron men  
jaale se shuaon ke bune hain  
yaksan hain firaq-o-vasl donon  
ye marhale ek se kade hain  
pa kar bhi to niind ud ga.i thi  
kho kar bhi to rat-jage mile hain  
jo din tiri yaad men kate the  
maazi ke khandar bane khade hain  
jab tera jamal dhundte the  
ab tera khayal dhundte hain  
ham dil ke gudaz se hain majbur  
jab khush bhi hue to ro.e hain  
ham zinda hain ai firaq ki raat  
pyari tire baal kyuun khule hain  
ehsas mein phul khil rahe hain  
patjhad ke ajib silsile hain  
kuchh itni shadid tirgi hai  
aankhon mein sitare tairte hain  
dekhen to hawa jami hui hai  
sochen to darakht jhumte hain  
suqraat ne zahr pi liya tha  
hum ne jine ke dukh sahe hain  
hum tujh se bigad ke jab bhi uthe  
phir tere huzur aa gae hain  
hum aks hain ek dusre ka  
chehre ye nahin hain aaine hain  
lamhon ka ghubar chha raha hai  
yaadon ke charagh jal rahe hain  
suraj ne ghane sanobaron mein  
jale se shuaon ke bune hain  
yaksan hain firaq-o-wasl donon  
ye marhale ek se kade hain  
pa kar bhi to nind ud gai thi  
kho kar bhi to rat-jage mile hain  
jo din teri yaad mein kate the  
mazi ke khandar bane khade hain  
jab tera jamal dhundte the  
ab tera khayal dhundte hain  
hum dil ke gudaz se hain majbur  
jab khush bhi hue to roe hain  
hum zinda hain ai firaq ki raat  
pyari tere baal kyun khule hain  
