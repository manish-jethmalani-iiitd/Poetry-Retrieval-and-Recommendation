itr-e-firdaus-e-javan men ye basa.e hue hont  
khun-e-gul-rang-e-baharan men naha.e hue hont  
khud-bakhud aah larazte hue boson ki tarah  
mere honton ki latafat ko jaga.e hue hont  
dast-e-fitrat ke tarashe hue do-barg-e-gulab  
dil ke tuute hue tukdon ko bana.e hue hont  
zulm aur jabr ke ahkam se khamosh magar  
mohr paiman-e-mohabbat ki laga.e hue hont  
itr-e-firdaus-e-jawan mein ye basae hue hont  
khun-e-gul-rang-e-bahaaran mein nahae hue hont  
khud-bakhud aah larazte hue boson ki tarah  
mere honton ki latafat ko jagae hue hont  
dast-e-fitrat ke tarashe hue do-barg-e-gulab  
dil ke tute hue tukdon ko banae hue hont  
zulm aur jabr ke ahkaam se khamosh magar  
mohr paiman-e-mohabbat ki lagae hue hont  
