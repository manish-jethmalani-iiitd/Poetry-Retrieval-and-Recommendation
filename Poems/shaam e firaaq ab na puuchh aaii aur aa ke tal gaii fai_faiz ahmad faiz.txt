sham-e-firaq ab na puchh aa.i aur aa ke tal ga.i  
dil tha ki phir bahal gaya jaan thi ki phir sambhal ga.i  
bazm-e-khayal men tire husn ki sham.a jal ga.i  
dard ka chand bujh gaya hijr ki raat dhal ga.i  
jab tujhe yaad kar liya sub.h mahak mahak uthi  
jab tira gham jaga liya raat machal machal ga.i  
dil se to har mo.amla kar ke chale the saaf ham  
kahne men un ke samne baat badal badal ga.i  
akhir-e-shab ke ham-safar 'faiz' na jaane kya hue  
rah ga.i kis jagah saba sub.h kidhar nikal ga.i  
sham-e-firaq ab na puchh aai aur aa ke tal gai  
dil tha ki phir bahal gaya jaan thi ki phir sambhal gai  
bazm-e-khayal mein tere husn ki shama jal gai  
dard ka chand bujh gaya hijr ki raat dhal gai  
jab tujhe yaad kar liya subh mahak mahak uthi  
jab tera gham jaga liya raat machal machal gai  
dil se to har moamla kar ke chale the saf hum  
kahne mein un ke samne baat badal badal gai  
aakhir-e-shab ke ham-safar 'faiz' na jaane kya hue  
rah gai kis jagah saba subh kidhar nikal gai  
