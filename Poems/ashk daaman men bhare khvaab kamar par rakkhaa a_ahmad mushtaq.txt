ashk daman men bhare khvab kamar par rakkha  
phir qadam ham ne tiri rahguzar par rakkha  
ham ne ik haath se thama shab-e-gham ka anchal  
aur ik haath ko daman-e-sahar par rakkha  
chalte chalte jo thake paanv to ham baith ga.e  
niind gathri pe dhari khvab shajar par rakkha  
jaane kis dam nikal aa.e tire rukhsar ki dhuup  
muddaton dhyan tire saya-e-dar par rakkha  
jaate mausam ne palat kar bhi na dekha 'mushtaq'  
rah gaya saghar-e-gul sabza-e-tar par rakkha  
ashk daman mein bhare khwab kamar par rakkha  
phir qadam hum ne teri rahguzar par rakkha  
hum ne ek hath se thama shab-e-gham ka aanchal  
aur ek hath ko daman-e-sahar par rakkha  
chalte chalte jo thake panw to hum baith gae  
nind gathri pe dhari khwab shajar par rakkha  
jaane kis dam nikal aae tere rukhsar ki dhup  
muddaton dhyan tere saya-e-dar par rakkha  
jate mausam ne palat kar bhi na dekha 'mushtaq'  
rah gaya saghar-e-gul sabza-e-tar par rakkha  
