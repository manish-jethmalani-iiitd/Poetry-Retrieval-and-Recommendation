kabhi tu ne khud bhi socha ki ye pyaas hai to kyuun hai  
tujhe pa ke bhi mira dil jo udaas hai to kyuun hai  
mujhe kyuun aziz-tar hai ye dhuan dhuan sa mausam  
ye hava-e-sham-e-hijran mujhe raas hai to kyuun hai  
tujhe kho ke sochta huun mire daman-e-talab men  
koi khvab hai to kyuun hai koi aas hai to kyuun hai  
main ujad ke bhi huun tera tu bichhad ke bhi hai mera  
ye yaqin hai to kyuun hai ye qayas hai to kyuun hai  
mire tan barahna-dushman isi gham men ghul rahe hain  
ki mire badan pe salim ye libas hai to kyuun hai  
kabhi puchh us ke dil se ki ye khush-mizaj sha.ir  
bahut apni sha.iri men jo udaas hai to kyuun hai  
tira kis ne dil bujhaya mire 'e.atibar-sajid'  
ye charagh-e-hijr ab tak tire paas hai to kyuun hai  
kabhi tu ne khud bhi socha ki ye pyas hai to kyun hai  
tujhe pa ke bhi mera dil jo udas hai to kyun hai  
mujhe kyun aziz-tar hai ye dhuan dhuan sa mausam  
ye hawa-e-sham-e-hijran mujhe ras hai to kyun hai  
tujhe kho ke sochta hun mere daman-e-talab mein  
koi khwab hai to kyun hai koi aas hai to kyun hai  
main ujad ke bhi hun tera tu bichhad ke bhi hai mera  
ye yaqin hai to kyun hai ye qayas hai to kyun hai  
mere tan barahna-dushman isi gham mein ghul rahe hain  
ki mere badan pe salim ye libas hai to kyun hai  
kabhi puchh us ke dil se ki ye khush-mizaj shair  
bahut apni shairi mein jo udas hai to kyun hai  
tera kis ne dil bujhaya mere 'eatibar-sajid'  
ye charagh-e-hijr ab tak tere pas hai to kyun hai  
