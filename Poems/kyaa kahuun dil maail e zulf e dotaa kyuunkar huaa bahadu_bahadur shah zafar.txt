kya kahun dil ma.il-e-zulf-e-dota kyunkar hua  
ye bhala changa giraftar-e-bala kyunkar hua  
jin ko mehrab-e-ibadat ho kham-e-abru-e-yar  
un ka kaabe men kaho sajda ada kyunkar hua  
dida-e-hairan hamara tha tumhare zer-e-pa  
ham ko hairat hai ki paida naqsh-e-pa kyunkar hua  
nama-bar khat de ke us nau-khat ko tu ne kya kaha  
kya khata tujh se hui aur vo khafa kyunkar hua  
khaksari kya ajab khove agar dil ka ghubar  
khaak se dekho ki a.ina safa kyunkar hua  
jin ko yakta.i ka da.ava tha vo misl-e-a.ina  
un ko hairat hai ki paida dusra kyunkar hua  
tere danton ke tasavvur se na tha gar ab-dar  
jo baha aansu vo durr-e-be-baha kyunkar hua  
jo na hona tha hua ham par tumhare ishq men  
tum ne itna bhi na puchha kya hua kyunkar hua  
vo to hai na-ashna mash.hur aalam men 'zafar'  
par khuda jaane vo tujh se ashna kyunkar hua  
kya kahun dil mail-e-zulf-e-dota kyunkar hua  
ye bhala changa giraftar-e-bala kyunkar hua  
jin ko mehrab-e-ibaadat ho kham-e-abru-e-yar  
un ka kabe mein kaho sajda ada kyunkar hua  
dida-e-hairan hamara tha tumhaare zer-e-pa  
hum ko hairat hai ki paida naqsh-e-pa kyunkar hua  
nama-bar khat de ke us nau-khat ko tu ne kya kaha  
kya khata tujh se hui aur wo khafa kyunkar hua  
khaksari kya ajab khowe agar dil ka ghubar  
khak se dekho ki aaina safa kyunkar hua  
jin ko yaktai ka dawa tha wo misl-e-aina  
un ko hairat hai ki paida dusra kyunkar hua  
tere danton ke tasawwur se na tha gar aab-dar  
jo baha aansu wo durr-e-be-baha kyunkar hua  
jo na hona tha hua hum par tumhaare ishq mein  
tum ne itna bhi na puchha kya hua kyunkar hua  
wo to hai na-ashna mashhur aalam mein 'zafar'  
par khuda jaane wo tujh se aashna kyunkar hua  
