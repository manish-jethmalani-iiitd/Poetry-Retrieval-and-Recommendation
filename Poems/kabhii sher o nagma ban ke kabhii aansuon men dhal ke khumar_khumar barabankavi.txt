kabhi sher-o-naghma ban ke kabhi ansuon men dhal ke  
vo mujhe mile to lekin mile suraten badal ke  
ye vafa ki sakht rahen ye tumhare pa-e-nazuk  
na lo intiqam mujh se mire saath saath chal ke  
vahi aankh be-baha hai jo gham-e-jahan men duube  
vahi jaam jaam hai jo baghair farq chhalke  
na to hosh se ta.aruf na junun se ashna.i  
ye kahan pahunch ga.e ham tiri bazm se nikal ke  
ye charagh-e-anjuman to hain bas ek shab ke mehman  
tu jala vo sham.a ai dil jo bujhe kabhi na jal ke  
koi ai 'khumar' un ko mire sher nazr kar de  
jo mukhalifin mukhlis nahin mo'tarif ghazal ke  
kabhi sher-o-naghma ban ke kabhi aansuon mein dhal ke  
wo mujhe mile to lekin mile suraten badal ke  
ye wafa ki sakht rahen ye tumhaare pa-e-nazuk  
na lo intiqam mujh se mere sath sath chal ke  
wahi aankh be-baha hai jo gham-e-jahan mein dube  
wahi jam jam hai jo baghair farq chhalke  
na to hosh se taaruf na junun se aashnai  
ye kahan pahunch gae hum teri bazm se nikal ke  
ye charagh-e-anjuman to hain bas ek shab ke mehman  
tu jala wo shama ai dil jo bujhe kabhi na jal ke  
koi ai 'khumar' un ko mere sher nazr kar de  
jo mukhalifin mukhlis nahin mo'tarif ghazal ke  
