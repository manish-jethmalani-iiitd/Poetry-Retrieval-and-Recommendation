ishq men la-javab hain ham log  
mahtab aftab hain ham log  
garche ahl-e-sharab hain ham log  
ye na samjho kharab hain ham log  
shaam se aa ga.e jo piine par  
sub.h tak aftab hain ham log  
ham ko dava-e-ishq-bazi hai  
mustahiqq-e-azab hain ham log  
naaz karti hai khana-virani  
aise khana-kharab hain ham log  
ham nahin jante khizan kya hai  
kushtagan-e-shabab hain ham log  
tu hamara javab hai tanha  
aur tera javab hain ham log  
tu hai dariya-e-husn-o-mahbubi  
shakl-e-mauj-o-habab hain ham log  
go sarapa hijab hain phir bhi  
tere rukh ki naqab hain ham log  
khuub ham jante hain apni qadr  
tere na-kamyab hain ham log  
ham se ghaflat na ho to phir kya ho  
rah-rav-e-mulk-e-khvab hain ham log  
janta bhi hai us ko tu vaa.iz  
jis ke mast-o-kharab hain ham log  
ham pe nazil hua sahifa-e-ishq  
sahiban-e-kitab hain ham log  
har haqiqat se jo guzar jaa.en  
vo sadaqat-ma.ab hain ham log  
jab mili aankh hosh kho baithe  
kitne hazir-javab hain ham log  
ham se puchho 'jigar' ki sar-masti  
mahram-e-an-janab hain ham log  
ishq mein la-jawab hain hum log  
mahtab aaftab hain hum log  
garche ahl-e-sharab hain hum log  
ye na samjho kharab hain hum log  
sham se aa gae jo pine par  
subh tak aaftab hain hum log  
hum ko dawa-e-ishq-bazi hai  
mustahiqq-e-azab hain hum log  
naz karti hai khana-virani  
aise khana-kharab hain hum log  
hum nahin jaante khizan kya hai  
kushtagan-e-shabab hain hum log  
tu hamara jawab hai tanha  
aur tera jawab hain hum log  
tu hai dariya-e-husn-o-mahbubi  
shakl-e-mauj-o-habab hain hum log  
go sarapa hijab hain phir bhi  
tere rukh ki naqab hain hum log  
khub hum jaante hain apni qadr  
tere na-kaamyab hain hum log  
hum se ghaflat na ho to phir kya ho  
rah-raw-e-mulk-e-khwab hain hum log  
jaanta bhi hai us ko tu waiz  
jis ke mast-o-kharab hain hum log  
hum pe nazil hua sahifa-e-ishq  
sahiban-e-kitab hain hum log  
har haqiqat se jo guzar jaen  
wo sadaqat-maab hain hum log  
jab mili aankh hosh kho baithe  
kitne hazir-jawab hain hum log  
hum se puchho 'jigar' ki sar-masti  
mahram-e-an-janab hain hum log  
