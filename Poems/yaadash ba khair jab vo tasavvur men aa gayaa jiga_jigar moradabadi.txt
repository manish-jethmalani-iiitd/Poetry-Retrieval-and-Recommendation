yadash-ba-khair jab vo tasavvur men aa gaya  
sher o shabab o husn ka dariya baha gaya  
jab ishq apne markaz-e-asli pe aa gaya  
khud ban gaya hasin do aalam pe chha gaya  
jo dil ka raaz tha use kuchh dil hi pa gaya  
vo kar sake bayan na hamin se kaha gaya  
naseh fasana apna hansi men uda gaya  
khush-fikr tha ki saaf ye pahlu bacha gaya  
apna zamana aap banate hain ahl-e-dil  
ham vo nahin ki jin ko zamana bana gaya  
dil ban gaya nigah nigah ban ga.i zaban  
aaj ik sukut-e-shauq qayamat hi dha gaya  
mera kamal-e-sher bas itna hai ai 'jigar'  
vo mujh pe chha ga.e main zamane pe chha gaya  
yaadash-ba-khair jab wo tasawwur mein aa gaya  
sher o shabab o husn ka dariya baha gaya  
jab ishq apne markaz-e-asli pe aa gaya  
khud ban gaya hasin do aalam pe chha gaya  
jo dil ka raaz tha use kuchh dil hi pa gaya  
wo kar sake bayan na hamin se kaha gaya  
naseh fasana apna hansi mein uda gaya  
khush-fikr tha ki saf ye pahlu bacha gaya  
apna zamana aap banate hain ahl-e-dil  
hum wo nahin ki jin ko zamana bana gaya  
dil ban gaya nigah nigah ban gai zaban  
aaj ek sukut-e-shauq qayamat hi dha gaya  
mera kamal-e-sher bas itna hai ai 'jigar'  
wo mujh pe chha gae main zamane pe chha gaya  
