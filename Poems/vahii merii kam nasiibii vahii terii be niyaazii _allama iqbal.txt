vahi meri kam-nasibi vahi teri be-niyazi  
mire kaam kuchh na aaya ye kamal-e-nai-navazi  
main kahan huun tu kahan hai ye makan ki la-makan hai  
ye jahan mira jahan hai ki tiri karishma-sazi  
isi kashmakash men guzrin miri zindagi ki raten  
kabhi soz-o-saz-e-'rumi' kabhi pech-o-tab-e-'razi'  
vo fareb-khurda shahin ki pala ho kargason men  
use kya khabar ki kya hai rah-o-rasm-e-shahbazi  
na zaban koi ghazal ki na zaban se ba-khabar main  
koi dil-kusha sada ho ajami ho ya ki taazi  
nahin faqr o saltanat men koi imtiyaz aisa  
ye sipah ki tegh-bazi vo nigah ki tegh-bazi  
koi karvan se tuuta koi bad-guman haram se  
ki amir-e-karvan men nahin khu-e-dil-navazi  
wahi meri kam-nasibi wahi teri be-niyazi  
mere kaam kuchh na aaya ye kamal-e-nai-nawazi  
main kahan hun tu kahan hai ye makan ki la-makan hai  
ye jahan mera jahan hai ki teri karishma-sazi  
isi kashmakash mein guzrin meri zindagi ki raaten  
kabhi soz-o-saz-e-'rumi' kabhi pech-o-tab-e-'raazi'  
wo fareb-khurda shahin ki pala ho kargason mein  
use kya khabar ki kya hai rah-o-rasm-e-shahbazi  
na zaban koi ghazal ki na zaban se ba-khabar main  
koi dil-kusha sada ho ajami ho ya ki tazi  
nahin faqr o saltanat mein koi imtiyaz aisa  
ye sipah ki tegh-bazi wo nigah ki tegh-bazi  
koi karwan se tuta koi bad-guman haram se  
ki amir-e-karwan mein nahin khu-e-dil-nawazi  
