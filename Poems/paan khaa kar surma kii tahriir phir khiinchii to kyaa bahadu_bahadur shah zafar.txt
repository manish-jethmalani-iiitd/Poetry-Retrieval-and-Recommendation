paan kha kar surma ki tahrir phir khinchi to kya  
jab mira khuun ho chuka shamshir phir khinchi to kya  
ai muhavvis jab ki zar tere nasibon men nahin  
tu ne mehnat bhi pai-e-iksir phir khinchi to kya  
gar khinche siine se navak ruuh tu qalib se khinch  
ai ajal jab khinch gaya vo tiir phir khinchi to kya  
khinchta tha paanv mera pahle hi zanjir se  
ai junun tu ne miri zanjir phir khinchi to kya  
daar hi par us ne khincha jab sar-e-bazar-e-ishq  
laash bhi meri pai-e-tashhir phir khinchi to kya  
khinch ab naala koi aisa ki ho us ko asar  
tu ne ai dil ah-e-pur-tasir phir khinchi to kya  
chahiye us ka tasavvur hi se naqsha khinchna  
dekh kar tasvir ko tasvir phir khinchi to kya  
khinch le avval hi se dil ki inan-e-ikhtiyar  
tu ne gar ai ashiq-e-dil-gir phir khinchi to kya  
kya hua aage utha.e gar 'zafar' ehsan-e-aql  
aur agar ab minnat-e-tadbir phir khinchi to kya  
pan kha kar surma ki tahrir phir khinchi to kya  
jab mera khun ho chuka shamshir phir khinchi to kya  
ai muhawwis jab ki zar tere nasibon mein nahin  
tu ne mehnat bhi pai-e-iksir phir khinchi to kya  
gar khinche sine se nawak ruh tu qalib se khinch  
ai ajal jab khinch gaya wo tir phir khinchi to kya  
khinchta tha panw mera pahle hi zanjir se  
ai junun tu ne meri zanjir phir khinchi to kya  
dar hi par us ne khincha jab sar-e-bazar-e-ishq  
lash bhi meri pai-e-tashhir phir khinchi to kya  
khinch ab nala koi aisa ki ho us ko asar  
tu ne ai dil aah-e-pur-tasir phir khinchi to kya  
chahiye us ka tasawwur hi se naqsha khinchna  
dekh kar taswir ko taswir phir khinchi to kya  
khinch le awwal hi se dil ki inan-e-ikhtiyar  
tu ne gar ai aashiq-e-dil-gir phir khinchi to kya  
kya hua aage uthae gar 'zafar' ehsan-e-aql  
aur agar ab minnat-e-tadbir phir khinchi to kya  
