main use tujh se mila deta magar dil mere  
mere kuchh kaam nahin aa.e vasa.il mere  
vo junun-khez masafat thi ki dekha hi nahin  
umr bhar paanv se lipti rahi manzil mere  
tu mila hai to nikal aa.e hain dushman saare  
vaqt kis kis ko utha laaya muqabil mere  
abr-e-girya ne vo tufan utha.e ab ke  
mere dariyaon ko kam pad ga.e sahil mere  
jitna hal karta huun utna hi bigad jaate hain  
tu nahin janta ai dost masa.il mere  
ishq men haar ke ma.ani hi badal jaate hain  
tujh ko malum nahin hai abhi qatil mere  
be-ant safar mera muqaddar hai 'salim'  
mujh men tai karta hai ye kaun marahil mere  
main use tujh se mila deta magar dil mere  
mere kuchh kaam nahin aae wasail mere  
wo junun-khez masafat thi ki dekha hi nahin  
umr bhar panw se lipti rahi manzil mere  
tu mila hai to nikal aae hain dushman sare  
waqt kis kis ko utha laya muqabil mere  
abr-e-girya ne wo tufan uthae ab ke  
mere dariyaon ko kam pad gae sahil mere  
jitna hal karta hun utna hi bigad jate hain  
tu nahin jaanta ai dost masail mere  
ishq mein haar ke mani hi badal jate hain  
tujh ko malum nahin hai abhi qatil mere  
be-ant safar mera muqaddar hai 'salim'  
mujh mein tai karta hai ye kaun marahil mere  
