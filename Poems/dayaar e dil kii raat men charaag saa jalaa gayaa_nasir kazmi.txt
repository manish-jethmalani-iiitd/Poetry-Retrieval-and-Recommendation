dayar-e-dil ki raat men charagh sa jala gaya  
mila nahin to kya hua vo shakl to dikha gaya  
vo dosti to khair ab nasib-e-dushmanan hui  
vo chhoti chhoti ranjishon ka lutf bhi chala gaya  
juda.iyon ke zakhm dard-e-zindagi ne bhar diye  
tujhe bhi niind aa ga.i mujhe bhi sabr aa gaya  
pukarti hain fursaten kahan ga.iin vo sohbaten  
zamin nigal ga.i unhen ki asman kha gaya  
ye sub.h ki safediyan ye dopahar ki zardiyan  
ab aa.ine men dekhta huun main kahan chala gaya  
ye kis khushi ki ret par ghamon ko niind aa ga.i  
vo lahr kis taraf ga.i ye main kahan sama gaya  
ga.e dinon ki laash par pade rahoge kab talak  
alam-kasho utho ki aftab sar pe aa gaya  
dayar-e-dil ki raat mein charagh sa jala gaya  
mila nahin to kya hua wo shakl to dikha gaya  
wo dosti to khair ab nasib-e-dushmanan hui  
wo chhoti chhoti ranjishon ka lutf bhi chala gaya  
judaiyon ke zakhm dard-e-zindagi ne bhar diye  
tujhe bhi nind aa gai mujhe bhi sabr aa gaya  
pukarti hain fursaten kahan gain wo sohbaten  
zamin nigal gai unhen ki aasman kha gaya  
ye subh ki safediyan ye dopahar ki zardiyan  
ab aaine mein dekhta hun main kahan chala gaya  
ye kis khushi ki ret par ghamon ko nind aa gai  
wo lahr kis taraf gai ye main kahan sama gaya  
gae dinon ki lash par pade rahoge kab talak  
alam-kasho utho ki aaftab sar pe aa gaya  
