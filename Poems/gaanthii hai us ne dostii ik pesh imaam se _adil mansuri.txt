ganthi hai us ne dosti ik pesh-imam se  
'adil' utha lo haath dua-o-salam se  
paani ne rasta na diya jan-bujh kar  
ghote laga.e phir bhi rahe tishna-kam se  
main us gali se sar ko jhuka.e guzar gaya  
chilghoze phenkti rahi vo mujh pe baam se  
vo kaun tha jo din ke ujale men kho gaya  
ye chand kis ko dhundne nikla hai shaam se  
kone men badshah pada unghta raha  
table pe raat kat ga.i begam ghulam se  
nashsha sa dolta hai tire ang ang par  
jaise abhi bhigo ke nikala ho jaam se  
ganthi hai us ne dosti ek pesh-imam se  
'adil' utha lo hath dua-o-salam se  
pani ne rasta na diya jaan-bujh kar  
ghote lagae phir bhi rahe tishna-kaam se  
main us gali se sar ko jhukae guzar gaya  
chilghoze phenkti rahi wo mujh pe baam se  
wo kaun tha jo din ke ujale mein kho gaya  
ye chand kis ko dhundne nikla hai sham se  
kone mein baadshah pada unghta raha  
table pe raat kat gai begam ghulam se  
nashsha sa dolta hai tere ang ang par  
jaise abhi bhigo ke nikala ho jam se  
