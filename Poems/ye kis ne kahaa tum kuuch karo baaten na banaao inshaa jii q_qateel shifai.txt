ye kis ne kaha tum kuuch karo baten na banao insha-ji  
ye shahr tumhara apna hai ise chhod na jaao insha-ji  
jitne bhi yahan ke baasi hain sab ke sab tum se pyaar karen  
kya un se bhi munh pheroge ye zulm na dhaao insha-ji  
kya soch ke tum ne sinchi thi ye kesar kyari chahat ki  
tum jin ko hansane aa.e the un ko na rulao insha-ji  
tum laakh siyahat ke ho dhani ik baat hamari bhi maano  
koi ja ke jahan se aata nahin us des na jaao insha-ji  
bikhrate ho sona harfon ka tum chandi jaise kaghaz par  
phir in men apne zakhmon ka mat zahr milao insha-ji  
ik raat to kya vo hashr talak rakkhegi khula darvaze ko  
kab laut ke tum ghar aaoge sajni ko batao insha-ji  
nahin sirf 'qatil' ki baat yahan kahin 'sahir' hai kahin 'ali' hai  
tum apne purane yaron se daman na chudao insha-ji  
ye kis ne kaha tum kuch karo baaten na banao insha-ji  
ye shahr tumhaara apna hai ise chhod na jao insha-ji  
jitne bhi yahan ke basi hain sab ke sab tum se pyar karen  
kya un se bhi munh pheroge ye zulm na dhao insha-ji  
kya soch ke tum ne sinchi thi ye kesar kyari chahat ki  
tum jin ko hansane aae the un ko na rulao insha-ji  
tum lakh siyahat ke ho dhani ek baat hamari bhi mano  
koi ja ke jahan se aata nahin us des na jao insha-ji  
bikhraate ho sona harfon ka tum chandi jaise kaghaz par  
phir in mein apne zakhmon ka mat zahr milao insha-ji  
ek raat to kya wo hashr talak rakkhegi khula darwaze ko  
kab laut ke tum ghar aaoge sajni ko batao insha-ji  
nahin sirf 'qatil' ki baat yahan kahin 'sahir' hai kahin 'ali' hai  
tum apne purane yaron se daman na chudao insha-ji  
