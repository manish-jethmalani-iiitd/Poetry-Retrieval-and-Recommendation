dil-bastagi si hai kisi zulf-e-dota ke saath  
paala pada hai ham ko khuda kis bala ke saath  
kab tak nibha.iye but-e-na-ashna ke saath  
kiije vafa kahan talak us bevafa ke saath  
yad-e-hava-e-yar ne kya kya na gul khila.e  
aa.i chaman se nik.hat-e-gul jab saba ke saath  
manga karenge ab se dua hijr-e-yar ki  
akhir to dushmani hai asar ko dua ke saath  
hai kis ka intizar ki khvab-e-adam se bhi  
har baar chaunk padte hain avaz-e-pa ke saath  
ya rab visal-e-yar men kyunkar ho zindagi  
nikli hi jaan jaati hai har har ada ke saath  
allah re soz-e-atash-e-gham bad-e-marg bhi  
uthte hain meri khaak se shole hava ke saath  
sau zindagi nisar karun aisi maut par  
yuun ro.e zaar zaar tu ahl-e-aza ke saath  
har dam araq araq nigah-e-be-hijab hai  
kis ne nigah-e-garm se dekha haya ke saath  
marne ke baad bhi vahi avargi rahi  
afsos jaan ga.i nafas-e-na-rasa ke saath  
dast-e-junun ne mera gareban samajh liya  
uljha hai un se shokh ke band-e-qaba ke saath  
aate hi tere chal diye sab varna yaas ka  
kaisa hujum tha dil-e-hasrat-faza ke saath  
main kiine se bhi khush huun ki sab ye to kahte hain  
us fitnagar ko laag hai is mubtila ke saath  
allah ri gumrahi but o but-khana chhod kar  
'momin' chala hai kaabe ko ik parsa ke saath  
'momin' vahi ghazal padho shab jis se bazm men  
aati thi lab pe jaan zah-o-habbaza ke saath  
dil-bastagi si hai kisi zulf-e-dota ke sath  
pala pada hai hum ko khuda kis bala ke sath  
kab tak nibhaiye but-e-na-ashna ke sath  
kije wafa kahan talak us bewafa ke sath  
yaad-e-hawa-e-yar ne kya kya na gul khilae  
aai chaman se nikhat-e-gul jab saba ke sath  
manga karenge ab se dua hijr-e-yar ki  
aakhir to dushmani hai asar ko dua ke sath  
hai kis ka intizar ki khwab-e-adam se bhi  
har bar chaunk padte hain aawaz-e-pa ke sath  
ya rab visal-e-yar mein kyunkar ho zindagi  
nikli hi jaan jati hai har har ada ke sath  
allah re soz-e-atash-e-gham baad-e-marg bhi  
uthte hain meri khak se shole hawa ke sath  
sau zindagi nisar karun aisi maut par  
yun roe zar zar tu ahl-e-aza ke sath  
har dam araq araq nigah-e-be-hijab hai  
kis ne nigah-e-garm se dekha haya ke sath  
marne ke baad bhi wahi aawargi rahi  
afsos jaan gai nafas-e-na-rasa ke sath  
dast-e-junun ne mera gareban samajh liya  
uljha hai un se shokh ke band-e-qaba ke sath  
aate hi tere chal diye sab warna yas ka  
kaisa hujum tha dil-e-hasrat-faza ke sath  
main kine se bhi khush hun ki sab ye to kahte hain  
us fitnagar ko lag hai is mubtila ke sath  
allah ri gumrahi but o but-khana chhod kar  
'momin' chala hai kabe ko ek parsa ke sath  
'momin' wahi ghazal padho shab jis se bazm mein  
aati thi lab pe jaan zah-o-habbaza ke sath  
