tabi.at in dinon begana-e-gham hoti jaati hai  
mire hisse ki goya har khushi kam hoti jaati hai  
sahar hone ko hai bedar shabnam hoti jaati hai  
khushi minjumala-o-asbab-e-matam hoti jaati hai  
qayamat kya ye ai husn-e-do-alam hoti jaati hai  
ki mahfil to vahi hai dil-kashi kam hoti jaati hai  
vahi mai-khana-o-sahba vahi saghar vahi shisha  
magar avaz-e-nosha-nosh maddham hoti jaati hai  
vahi hain shahid-o-saqi magar dil bujhta jaata hai  
vahi hai sham.a lekin raushni kam hoti jaati hai  
vahi shorish hai lekin jaise mauj-e-tah-nashin koi  
vahi dil hai magar avaz maddham hoti jaati hai  
vahi hai zindagi lekin 'jigar' ye haal hai apna  
ki jaise zindagi se zindagi kam hoti jaati hai  
tabiat in dinon begana-e-gham hoti jati hai  
mere hisse ki goya har khushi kam hoti jati hai  
sahar hone ko hai bedar shabnam hoti jati hai  
khushi minjumala-o-asbab-e-matam hoti jati hai  
qayamat kya ye ai husn-e-do-alam hoti jati hai  
ki mahfil to wahi hai dil-kashi kam hoti jati hai  
wahi mai-khana-o-sahba wahi saghar wahi shisha  
magar aawaz-e-nosha-nosh maddham hoti jati hai  
wahi hain shahid-o-saqi magar dil bujhta jata hai  
wahi hai shama lekin raushni kam hoti jati hai  
wahi shorish hai lekin jaise mauj-e-tah-nashin koi  
wahi dil hai magar aawaz maddham hoti jati hai  
wahi hai zindagi lekin 'jigar' ye haal hai apna  
ki jaise zindagi se zindagi kam hoti jati hai  
