ghunche se muskura ke use zaar kar chale  
nargis ko aankh maar ke bimar kar chale  
phirte ho baagh se to pukare hai andalib  
sub.h-e-bahar-e-gul pe shab-e-tar kar chale  
uthte hue jo dair se li madrase ki raah  
tasbih shaikh-e-shahr ki zunnar kar chale  
aa.e jo bazm men to utha chehre se naqab  
parvane hi ko sham.a se bezar kar chale  
azad karte tum hamen qaid-e-hayat se  
is ke evaz jo dil ko giraftar kar chale  
uth kar hamare paas se ghar tak raqib ke  
pahunchega vo koi jo hamen maar kar chale  
lo khush raho ghar apne men jis shakl se ho tum  
do chaar naale ham pas-e-divar kar chale  
andoh-o-dard-o-gham ne kiya azm jab idhar  
ham ko adam se qafila-salar kar chale  
'sauda' ne apne khuun ki diyat tum se yak-nigah  
chahi to itni baat se inkar kar chale  
pyare khuda ke vaste tuk apne dil ke biich  
insaf to karo ye kise maar kar chale  
ghunche se muskura ke use zar kar chale  
nargis ko aankh mar ke bimar kar chale  
phirte ho bagh se to pukare hai andalib  
subh-e-bahaar-e-gul pe shab-e-tar kar chale  
uthte hue jo dair se li madrase ki rah  
tasbih shaikh-e-shahr ki zunnar kar chale  
aae jo bazm mein to utha chehre se naqab  
parwane hi ko shama se bezar kar chale  
aazad karte tum hamein qaid-e-hayat se  
is ke ewaz jo dil ko giraftar kar chale  
uth kar hamare pas se ghar tak raqib ke  
pahunchega wo koi jo hamein mar kar chale  
lo khush raho ghar apne mein jis shakl se ho tum  
do chaar nale hum pas-e-diwar kar chale  
andoh-o-dard-o-gham ne kiya azm jab idhar  
hum ko adam se qafila-salar kar chale  
'sauda' ne apne khun ki diyat tum se yak-nigah  
chahi to itni baat se inkar kar chale  
pyare khuda ke waste tuk apne dil ke bich  
insaf to karo ye kise mar kar chale  
