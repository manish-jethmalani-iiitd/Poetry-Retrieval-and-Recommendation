jis taraf nazar kiije vahshaton ka saman hai  
zindagi hi kya ab to khvab tak pareshan hai  
ik hava-e-betabi ham ko le udi varna  
bal-o-par ke parde men himmat-e-gurezan hai  
ai hava-e-gham tu ne sab diye bujha daale  
phir bhi khalvat-e-jan men duur tak charaghan hai  
dar-o-gir-e-vahshat men ab panah kya dhunden  
ye zamin daman hai asman gareban hai  
main huun jab talak baaqi ye mukalima hoga  
ai haqiqat-e-hasti mera naam insan hai  
jis taraf nazar kije wahshaton ka saman hai  
zindagi hi kya ab to khwab tak pareshan hai  
ek hawa-e-betabi hum ko le udi warna  
baal-o-par ke parde mein himmat-e-gurezan hai  
ai hawa-e-gham tu ne sab diye bujha dale  
phir bhi khalwat-e-jaan mein dur tak charaghan hai  
dar-o-gir-e-wahshat mein ab panah kya dhunden  
ye zamin daman hai aasman gareban hai  
main hun jab talak baqi ye mukalima hoga  
ai haqiqat-e-hasti mera nam insan hai  
