us ko juda hue bhi zamana bahut hua  
ab kya kahen ye qissa purana bahut hua  
dhalti na thi kisi bhi jatan se shab-e-firaq  
ai marg-e-na-gahan tira aana bahut hua  
ham khuld se nikal to ga.e hain par ai khuda  
itne se vaqiye ka fasana bahut hua  
ab ham hain aur saare zamane ki dushmani  
us se zara sa rabt badhana bahut hua  
ab kyuun na zindagi pe mohabbat ko vaar den  
is ashiqi men jaan se jaana bahut hua  
ab tak to dil ka dil se ta.aruf na ho saka  
maana ki us se milna milana bahut hua  
kya kya na ham kharab hue hain magar ye dil  
ai yad-e-yar tera thikana bahut hua  
kahta tha nasehon se mire munh na aa.iyo  
phir kya tha ek hu ka bahana bahut hua  
lo phir tire labon pe usi bevafa ka zikr  
ahmad-'faraz' tujh se kaha na bahut hua  
us ko juda hue bhi zamana bahut hua  
ab kya kahen ye qissa purana bahut hua  
dhalti na thi kisi bhi jatan se shab-e-firaq  
ai marg-e-na-gahan tera aana bahut hua  
hum khuld se nikal to gae hain par ai khuda  
itne se waqiye ka fasana bahut hua  
ab hum hain aur sare zamane ki dushmani  
us se zara sa rabt badhana bahut hua  
ab kyun na zindagi pe mohabbat ko war den  
is aashiqi mein jaan se jaana bahut hua  
ab tak to dil ka dil se taaruf na ho saka  
mana ki us se milna milana bahut hua  
kya kya na hum kharab hue hain magar ye dil  
ai yaad-e-yar tera thikana bahut hua  
kahta tha nasehon se mere munh na aaiyo  
phir kya tha ek hu ka bahana bahut hua  
lo phir tere labon pe usi bewafa ka zikr  
ahmad-'faraaz' tujh se kaha na bahut hua  
