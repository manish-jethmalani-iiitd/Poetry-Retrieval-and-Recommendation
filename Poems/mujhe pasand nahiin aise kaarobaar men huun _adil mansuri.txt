mujhe pasand nahin aise karobar men huun  
ye jabr hai ki main khud apne ikhtiyar men huun  
hudud-e-vaqt se bahar ajab hisar men huun  
main ek lamha huun sadiyon ke intizar men huun  
abhi na kar miri tashkil mujh ko naam na de  
tire vajud se bahar men kis shumar men huun  
main ek zarra miri haisiyat hi kya hai magar  
hava ke saath huun udte hue ghubar men huun  
bas as-pas ye suraj hai aur kuchh bhi nahin  
mahak raha to huun lekin main regzar men huun  
mujhe pasand nahin aise karobar mein hun  
ye jabr hai ki main khud apne ikhtiyar mein hun  
hudud-e-waqt se bahar ajab hisar mein hun  
main ek lamha hun sadiyon ke intizar mein hun  
abhi na kar meri tashkil mujh ko nam na de  
tere wajud se bahar mein kis shumar mein hun  
main ek zarra meri haisiyat hi kya hai magar  
hawa ke sath hun udte hue ghubar mein hun  
bas aas-pas ye suraj hai aur kuchh bhi nahin  
mahak raha to hun lekin main regzar mein hun  
