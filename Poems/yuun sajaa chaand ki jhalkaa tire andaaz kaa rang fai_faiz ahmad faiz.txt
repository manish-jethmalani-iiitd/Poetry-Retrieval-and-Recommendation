yuun saja chand ki jhalka tire andaz ka rang  
yuun faza mahki ki badla mire hamraz ka rang  
saya-e-chashm men hairan rukh-e-raushan ka jamal  
surkhi-e-lab men pareshan tiri avaz ka rang  
be-piye huun ki agar lutf karo akhir-e-shab  
shisha-e-mai men dhale sub.h ke aghaz ka rang  
chang o nai rang pe the apne lahu ke dam se  
dil ne lai badli to maddham hua har saaz ka rang  
ik sukhan aur ki phir rang-e-takallum tera  
harf-e-sada ko inayat kare e.ajaz ka rang  
yun saja chand ki jhalka tere andaz ka rang  
yun faza mahki ki badla mere hamraaz ka rang  
saya-e-chashm mein hairan rukh-e-raushan ka jamal  
surkhi-e-lab mein pareshan teri aawaz ka rang  
be-piye hun ki agar lutf karo aakhir-e-shab  
shisha-e-mai mein dhale subh ke aaghaz ka rang  
chang o nai rang pe the apne lahu ke dam se  
dil ne lai badli to maddham hua har saz ka rang  
ek sukhan aur ki phir rang-e-takallum tera  
harf-e-sada ko inayat kare eajaz ka rang  
