aqide bujh rahe hain sham-e-jan gul hoti jaati hai  
magar zauq-e-junun ki sho.ala-samani nahin jaati  
khuda malum kis kis ke lahu ki lala-kari hai  
zamin-e-ku-e-janan aaj pahchani nahin jaati  
agar yuun hai to kyuun hai yuun nahin to kyuun nahin akhir  
yaqin mohkam hai lekin dil ki hairani nahin jaati  
lahu jitna tha saara sarf-e-maqtal ho gaya lekin  
shahidan-e-vafa ke rukh ki tabani nahin jaati  
pareshan-rozgar ashufta-halan ka muqaddar hai  
ki us zulf-e-pareshan ki pareshani nahin jaati  
har ik shai aur mahngi aur mahngi hoti jaati hai  
bas ik khun-e-bashar hai jis ki arzani nahin jaati  
na.e khvabon ke dil men sho.ala-e-khurshid-e-mahshar hai  
zamir-e-hazrat-e-insan ki sultani nahin jaati  
lagate hain labon par mohr-e-arbab-e-zaban-bandi  
ali-'sardar' ki shan-e-ghazal-khvani nahin jaati  
aqide bujh rahe hain sham-e-jaan gul hoti jati hai  
magar zauq-e-junun ki shoala-samani nahin jati  
khuda malum kis kis ke lahu ki lala-kari hai  
zamin-e-ku-e-jaanan aaj pahchani nahin jati  
agar yun hai to kyun hai yun nahin to kyun nahin aakhir  
yaqin mohkam hai lekin dil ki hairani nahin jati  
lahu jitna tha sara sarf-e-maqtal ho gaya lekin  
shahidan-e-wafa ke rukh ki tabani nahin jati  
pareshan-rozgar aashufta-haalan ka muqaddar hai  
ki us zulf-e-pareshan ki pareshani nahin jati  
har ek shai aur mahngi aur mahngi hoti jati hai  
bas ek khun-e-bashar hai jis ki arzani nahin jati  
nae khwabon ke dil mein shoala-e-khurshid-e-mahshar hai  
zamir-e-hazrat-e-insan ki sultani nahin jati  
lagate hain labon par mohr-e-arbab-e-zaban-bandi  
ali-'sardar' ki shan-e-ghazal-khwani nahin jati  
