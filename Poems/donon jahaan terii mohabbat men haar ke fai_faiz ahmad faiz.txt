donon jahan teri mohabbat men haar ke  
vo ja raha hai koi shab-e-gham guzar ke  
viran hai mai-kada khum-o-saghar udaas hain  
tum kya ga.e ki ruuth ga.e din bahar ke  
ik fursat-e-gunah mili vo bhi chaar din  
dekhe hain ham ne hausle parvardigar ke  
duniya ne teri yaad se begana kar diya  
tujh se bhi dil-fareb hain gham rozgar ke  
bhule se muskura to diye the vo aaj 'faiz'  
mat puchh valvale dil-e-na-karda-kar ke  
donon jahan teri mohabbat mein haar ke  
wo ja raha hai koi shab-e-gham guzar ke  
viran hai mai-kada khum-o-saghar udas hain  
tum kya gae ki ruth gae din bahaar ke  
ek fursat-e-gunah mili wo bhi chaar din  
dekhe hain hum ne hausle parwardigar ke  
duniya ne teri yaad se begana kar diya  
tujh se bhi dil-fareb hain gham rozgar ke  
bhule se muskura to diye the wo aaj 'faiz'  
mat puchh walwale dil-e-na-karda-kar ke  
