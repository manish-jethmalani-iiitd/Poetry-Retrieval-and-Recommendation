khanjar ki tarah bu-e-saman tez bahut hai  
mausam ki hava ab ke junun-khez bahut hai  
raas aa.e to hai chhanv bahut barg o shajar ki  
haath aa.e to har shakh samar-rez bahut hai  
logo miri gul-kari-e-vahshat ka sila kya  
divane ko ik harf-e-dil-avez bahut hai  
mun.im ki tarah pir-e-haram piite hain vo jaam  
rindon ko bhi jis jaam se parhez bahut hai  
maslub hua koi sar-e-rah-e-tamanna  
avaz-e-jaras pichhle pahar tez bahut hai  
'majruh' sune kaun tiri talkh-nava.i  
guftar-e-azizan shakar-amez bahut hai  
khanjar ki tarah bu-e-saman tez bahut hai  
mausam ki hawa ab ke junun-khez bahut hai  
ras aae to hai chhanw bahut barg o shajar ki  
hath aae to har shakh samar-rez bahut hai  
logo meri gul-kari-e-wahshat ka sila kya  
diwane ko ek harf-e-dil-awez bahut hai  
munim ki tarah pir-e-haram pite hain wo jam  
rindon ko bhi jis jam se parhez bahut hai  
maslub hua koi sar-e-rah-e-tamanna  
aawaz-e-jaras pichhle pahar tez bahut hai  
'majruh' sune kaun teri talkh-nawai  
guftar-e-azizan shakar-amez bahut hai  
