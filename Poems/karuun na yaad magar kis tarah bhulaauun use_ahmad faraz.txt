karun na yaad magar kis tarah bhula.un use  
ghazal bahana karun aur gunguna.un use  
vo khaar khaar hai shakh-e-gulab ki manind  
main zakhm zakhm huun phir bhi gale laga.un use  
ye log tazkire karte hain apne logon ke  
main kaise baat karun ab kahan se la.un use  
magar vo zud-faramosh zud-ranj bhi hai  
ki ruuth jaa.e agar yaad kuchh dila.un use  
vahi jo daulat-e-dil hai vahi jo rahat-e-jan  
tumhari baat pe ai naseho ganva.un use  
jo ham-safar sar-e-manzil bichhad raha hai 'faraz'  
ajab nahin hai agar yaad bhi na aa.uun use  
karun na yaad magar kis tarah bhulaun use  
ghazal bahana karun aur gungunaun use  
wo khar khar hai shakh-e-gulab ki manind  
main zakhm zakhm hun phir bhi gale lagaun use  
ye log tazkire karte hain apne logon ke  
main kaise baat karun ab kahan se laun use  
magar wo zud-faramosh zud-ranj bhi hai  
ki ruth jae agar yaad kuchh dilaun use  
wahi jo daulat-e-dil hai wahi jo rahat-e-jaan  
tumhaari baat pe ai naseho ganwaun use  
jo ham-safar sar-e-manzil bichhad raha hai 'faraaz'  
ajab nahin hai agar yaad bhi na aaun use  
