chalte ho to chaman ko chaliye kahte hain ki baharan hai  
paat hare hain phuul khile hain kam-kam bad-o-baran hai  
rang hava se yuun tapke hai jaise sharab chuvate hain  
aage ho mai-khane ke niklo ahd-e-bada-gusaran hai  
ishq ke maidan-daron men bhi marne ka hai vasf bahut  
ya.ani musibat aisi uthana kar-e-kar-guzaran hai  
dil hai daagh jigar hai tukde aansu saare khuun hue  
lohu paani ek kare ye ishq-e-lala-azaran hai  
kohkan o majnun ki khatir dasht-o-koh men ham na ga.e  
ishq men ham ko 'mir' nihayat pas-e-izzat-daran hai  
chalte ho to chaman ko chaliye kahte hain ki bahaaran hai  
pat hare hain phul khile hain kam-kam baad-o-baran hai  
rang hawa se yun tapke hai jaise sharab chuwate hain  
aage ho mai-khane ke niklo ahd-e-baada-gusaran hai  
ishq ke maidan-daron mein bhi marne ka hai wasf bahut  
yani musibat aisi uthana kar-e-kar-guzaran hai  
dil hai dagh jigar hai tukde aansu sare khun hue  
lohu pani ek kare ye ishq-e-lala-azaran hai  
kohkan o majnun ki khatir dasht-o-koh mein hum na gae  
ishq mein hum ko 'mir' nihayat pas-e-izzat-daran hai  
