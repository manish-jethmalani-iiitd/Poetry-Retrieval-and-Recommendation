mere andar vo mere siva kaun tha  
main to tha hi magar dusra kaun tha  
log bhi kuchh ta.aruf karate rahe  
mujh ko pahle hi malum tha kaun tha  
log andaze hi sab lagate rahe  
vo jabin kis ki thi naqsh-e-pa kaun tha  
mujh se mil kar hi andaza hoga koi  
vo alag kaun tha vo juda kaun tha  
koi jis par na tha mausamon ka asar  
baad savan ke bhi vo hara kaun tha  
jis ko ahval saara tha malum vo  
be-khabar raste men pada kaun tha  
muntazir jis ki duniya rahi der tak  
duur se koi aata hua kaun tha  
aa.i jis ki mahak us se pahle kahin  
vo savar-e-kamand-e-hava kaun tha  
reza reza hi pahchan men tha 'zafar'  
jante the sabhi ja-ba-ja kaun tha  
mere andar wo mere siwa kaun tha  
main to tha hi magar dusra kaun tha  
log bhi kuchh taaruf karaate rahe  
mujh ko pahle hi malum tha kaun tha  
log andaze hi sab lagate rahe  
wo jabin kis ki thi naqsh-e-pa kaun tha  
mujh se mil kar hi andaza hoga koi  
wo alag kaun tha wo juda kaun tha  
koi jis par na tha mausamon ka asar  
baad sawan ke bhi wo hara kaun tha  
jis ko ahwal sara tha malum wo  
be-khabar raste mein pada kaun tha  
muntazir jis ki duniya rahi der tak  
dur se koi aata hua kaun tha  
aai jis ki mahak us se pahle kahin  
wo sawar-e-kamand-e-hawa kaun tha  
reza reza hi pahchan mein tha 'zafar'  
jaante the sabhi ja-ba-ja kaun tha  
