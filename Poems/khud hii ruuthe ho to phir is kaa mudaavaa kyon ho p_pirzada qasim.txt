khud hi ruthe ho to phir is ka mudava kyon ho  
ham na kahte the ki haan ranjish-e-beja kyon ho  
har bashar apni pareshan-nazari ke ba-vasf  
khud tamasha hai to phir mahv-e-tamasha kyon ho  
dil ke bahlane ko ummid-e-karam rakhte hain  
varna ye ham bhi samajhte hain ki aisa kyon ho  
dasht jo meri tamanna na kare dasht nahin  
khaak jis men na ude meri vo sahra kyon ho  
ek lahza bhi jo pa.un gham-e-hasti se faragh  
ik naya ranj pukare hai ki tanha kyon ho  
khud hi ruthe ho to phir is ka mudawa kyon ho  
hum na kahte the ki han ranjish-e-beja kyon ho  
har bashar apni pareshan-nazari ke ba-wasf  
khud tamasha hai to phir mahw-e-tamasha kyon ho  
dil ke bahlane ko ummid-e-karam rakhte hain  
warna ye hum bhi samajhte hain ki aisa kyon ho  
dasht jo meri tamanna na kare dasht nahin  
khak jis mein na ude meri wo sahra kyon ho  
ek lahza bhi jo paun gham-e-hasti se faragh  
ek naya ranj pukare hai ki tanha kyon ho  
