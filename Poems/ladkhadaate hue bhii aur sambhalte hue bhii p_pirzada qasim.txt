ladkhadate hue bhi aur sambhalte hue bhi  
us ke dar par hi ga.e khvab men chalte hue bhi  
ishq asar thi har rahguzar us ki thi  
ham bhatak sakte na the raah badalte hue bhi  
ishq hai ishq ba-har-hal numu pa.ega  
ya.ani jalte hue bhi aur pighalte hue bhi  
zindagi tere faqat ek tabassum ke liye  
ham ki hanste hi rahe dard men dhalte hue bhi  
ek muddat se hain ham ishq men avara ba-kar  
ya.ani ik umr hui phulte-phalte hue bhi  
silsila tujh se hi tha tere talab-garon ka  
barf hote hue bhi aag men jalte hue bhi  
bin tire aisa andhera tha mire andar yaar  
dar laga ishq ke suraj ko nikalte hue bhi  
ladkhadate hue bhi aur sambhalte hue bhi  
us ke dar par hi gae khwab mein chalte hue bhi  
ishq aasar thi har rahguzar us ki thi  
hum bhatak sakte na the rah badalte hue bhi  
ishq hai ishq ba-har-haal numu paega  
yani jalte hue bhi aur pighalte hue bhi  
zindagi tere faqat ek tabassum ke liye  
hum ki hanste hi rahe dard mein dhalte hue bhi  
ek muddat se hain hum ishq mein aawara ba-kar  
yani ek umr hui phulte-phalte hue bhi  
silsila tujh se hi tha tere talab-garon ka  
barf hote hue bhi aag mein jalte hue bhi  
bin tere aisa andhera tha mere andar yar  
dar laga ishq ke suraj ko nikalte hue bhi  
