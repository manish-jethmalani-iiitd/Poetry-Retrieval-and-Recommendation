lab pe pabandi to hai ehsas par pahra to hai  
phir bhi ahl-e-dil ko ahval-e-bashar kahna to hai  
khun-e-a.ada se na ho khun-e-shahidan hi se ho  
kuchh na kuchh is daur men rang-e-chaman nikhra to hai  
apni ghairat bech dalen apna maslak chhod den  
rahnumaon men bhi kuchh logon ka ye mansha to hai  
hai jinhen sab se ziyada da.ava-e-hubbul-vatan  
aaj un ki vaj.h se hubb-e-vatan rusva to hai  
bujh rahe hain ek ik kar ke aqidon ke diye  
is andhere ka bhi lekin samna karna to hai  
jhuut kyuun bolen farogh-e-maslahat ke naam par  
zindagi pyari sahi lekin hamen marna to hai  
lab pe pabandi to hai ehsas par pahra to hai  
phir bhi ahl-e-dil ko ahwal-e-bashar kahna to hai  
khun-e-ada se na ho khun-e-shahidan hi se ho  
kuchh na kuchh is daur mein rang-e-chaman nikhra to hai  
apni ghairat bech dalen apna maslak chhod den  
rahnumaon mein bhi kuchh logon ka ye mansha to hai  
hai jinhen sab se ziyaada dawa-e-hubbul-watan  
aaj un ki wajh se hubb-e-watan ruswa to hai  
bujh rahe hain ek ek kar ke aqidon ke diye  
is andhere ka bhi lekin samna karna to hai  
jhut kyun bolen farogh-e-maslahat ke nam par  
zindagi pyari sahi lekin hamein marna to hai  
