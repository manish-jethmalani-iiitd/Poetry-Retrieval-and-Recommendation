go raat miri sub.h ki mahram to nahin hai  
suraj se tira rang-e-hina kam to nahin hai  
kuchh zakhm hi kha.en chalo kuchh gul hi khila.en  
har-chand baharan ka ye mausam to nahin hai  
chahe vo kisi ka ho lahu daman-e-gul par  
sayyad ye kal raat ki shabnam to nahin hai  
itni bhi hamen bandish-e-gham kab thi gavara  
parde men tiri kakul-e-pur-kham to nahin hai  
ab kargah-e-dahr men lagta hai bahut dil  
ai dost kahin ye bhi tira gham to nahin hai  
sahra men bagula bhi hai 'majruh' saba bhi  
ham sa koi avara-e-alam to nahin hai  
go raat meri subh ki mahram to nahin hai  
suraj se tera rang-e-hina kam to nahin hai  
kuchh zakhm hi khaen chalo kuchh gul hi khilaen  
har-chand bahaaran ka ye mausam to nahin hai  
chahe wo kisi ka ho lahu daman-e-gul par  
sayyaad ye kal raat ki shabnam to nahin hai  
itni bhi hamein bandish-e-gham kab thi gawara  
parde mein teri kakul-e-pur-kham to nahin hai  
ab kargah-e-dahr mein lagta hai bahut dil  
ai dost kahin ye bhi tera gham to nahin hai  
sahra mein bagula bhi hai 'majruh' saba bhi  
hum sa koi aawara-e-alam to nahin hai  
