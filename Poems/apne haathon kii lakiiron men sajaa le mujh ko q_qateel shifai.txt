apne hathon ki lakiron men saja le mujh ko  
main huun tera tu nasib apna bana le mujh ko  
main jo kanta huun to chal mujh se bacha kar daman  
main huun gar phuul to juude men saja le mujh ko  
tark-e-ulfat ki qasam bhi koi hoti hai qasam  
tu kabhi yaad to kar bhulne vaale mujh ko  
mujh se tu puchhne aaya hai vafa ke ma.ani  
ye tiri sada-dili maar na daale mujh ko  
main samundar bhi huun moti bhi huun ghota-zan bhi  
koi bhi naam mira le ke bula le mujh ko  
tu ne dekha nahin a.ine se aage kuchh bhi  
khud-parasti men kahin tu na ganva le mujh ko  
bandh kar sang-e-vafa kar diya tu ne gharqab  
kaun aisa hai jo ab dhundh nikale mujh ko  
khud ko main baant na dalun kahin daman daman  
kar diya tu ne agar mere havale mujh ko  
main khule dar ke kisi ghar ka huun saman pyare  
tu dabe-panv kabhi aa ke chura le mujh ko  
kal ki baat aur hai main ab sa rahun ya na rahun  
jitna ji chahe tira aaj sata le mujh ko  
baada phir baada hai main zahr bhi pi ja.un 'qatil'  
shart ye hai koi banhon men sambhale mujh ko  
apne hathon ki lakiron mein saja le mujh ko  
main hun tera tu nasib apna bana le mujh ko  
main jo kanta hun to chal mujh se bacha kar daman  
main hun gar phul to jude mein saja le mujh ko  
tark-e-ulfat ki qasam bhi koi hoti hai qasam  
tu kabhi yaad to kar bhulne wale mujh ko  
mujh se tu puchhne aaya hai wafa ke mani  
ye teri sada-dili mar na dale mujh ko  
main samundar bhi hun moti bhi hun ghota-zan bhi  
koi bhi nam mera le ke bula le mujh ko  
tu ne dekha nahin aaine se aage kuchh bhi  
khud-parasti mein kahin tu na ganwa le mujh ko  
bandh kar sang-e-wafa kar diya tu ne gharqab  
kaun aisa hai jo ab dhundh nikale mujh ko  
khud ko main bant na dalun kahin daman daman  
kar diya tu ne agar mere hawale mujh ko  
main khule dar ke kisi ghar ka hun saman pyare  
tu dabe-panw kabhi aa ke chura le mujh ko  
kal ki baat aur hai main ab sa rahun ya na rahun  
jitna ji chahe tera aaj sata le mujh ko  
baada phir baada hai main zahr bhi pi jaun 'qatil'  
shart ye hai koi banhon mein sambhaale mujh ko  
