jo chiiz thi kamre men vo be-rabt padi thi  
tanha.i-e-shab band-e-qaba khol rahi thi  
avaz ki divar bhi chup-chap khadi thi  
khidki se jo dekha to gali uungh rahi thi  
balon ne tira lams to mahsus kiya tha  
lekin ye khabar dil ne badi der se di thi  
hathon men naya chand pada haanp raha tha  
ranon pe barahna si nami reng rahi thi  
yadon ne use tod diya maar ke patthar  
a.ine ki khandaq men jo parchha.in padi thi  
duniya ki guzarte hue padti thiin nigahen  
shishe ki jagah khidki men rusva.i jadi thi  
tuuti hui mehrab se gumbad ke khandar tak  
ik budhe mo.azzin ki sada guunj rahi thi  
jo chiz thi kamre mein wo be-rabt padi thi  
tanhai-e-shab band-e-qaba khol rahi thi  
aawaz ki diwar bhi chup-chap khadi thi  
khidki se jo dekha to gali ungh rahi thi  
baalon ne tera lams to mahsus kiya tha  
lekin ye khabar dil ne badi der se di thi  
hathon mein naya chand pada hanp raha tha  
ranon pe barahna si nami reng rahi thi  
yaadon ne use tod diya mar ke patthar  
aaine ki khandaq mein jo parchhain padi thi  
duniya ki guzarte hue padti thin nigahen  
shishe ki jagah khidki mein ruswai jadi thi  
tuti hui mehrab se gumbad ke khandar tak  
ek budhe moazzin ki sada gunj rahi thi  
