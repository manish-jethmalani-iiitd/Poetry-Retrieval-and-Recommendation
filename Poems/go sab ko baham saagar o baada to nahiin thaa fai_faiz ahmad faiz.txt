go sab ko baham saghar o baada to nahin tha  
ye shahr udaas itna ziyada to nahin tha  
galiyon men phira karte the do chaar divane  
har shakhs ka sad chaak labada to nahin tha  
manzil ko na pahchane rah-e-ishq ka raahi  
nadan hi sahi aisa bhi saada to nahin tha  
thak kar yunhi pal bhar ke liye aankh lagi thi  
so kar hi na utthen ye irada to nahin tha  
vaa.iz se rah-o-rasm rahi rind se sohbat  
farq in men koi itna ziyada to nahin tha  
go sab ko baham saghar o baada to nahin tha  
ye shahr udas itna ziyaada to nahin tha  
galiyon mein phira karte the do chaar diwane  
har shakhs ka sad chaak labaada to nahin tha  
manzil ko na pahchane rah-e-ishq ka rahi  
nadan hi sahi aisa bhi sada to nahin tha  
thak kar yunhi pal bhar ke liye aankh lagi thi  
so kar hi na utthen ye irada to nahin tha  
waiz se rah-o-rasm rahi rind se sohbat  
farq in mein koi itna ziyaada to nahin tha  
