ghairon se mil ke hi sahi be-bak to hua  
baare vo shokh pahle se chalak to hua  
ji khush hua hai girte makanon ko dekh kar  
ye shahr khauf-e-khud se jigar-chak to hua  
ye to hua ki aadmi pahuncha hai maah tak  
kuchh bhi hua vo vaqif-e-aflak to hua  
kuchh aur vo hua na hua mujh ko dekh kar  
yad-e-bahar-e-husn se ghamnak to hua  
is kashmakash men ham bhi thake to hain ai 'munir'  
shahr-e-khuda sitam se magar paak to hua  
ghairon se mil ke hi sahi be-bak to hua  
bare wo shokh pahle se chaalak to hua  
ji khush hua hai girte makanon ko dekh kar  
ye shahr khauf-e-khud se jigar-chaak to hua  
ye to hua ki aadmi pahuncha hai mah tak  
kuchh bhi hua wo waqif-e-aflak to hua  
kuchh aur wo hua na hua mujh ko dekh kar  
yaad-e-bahaar-e-husn se ghamnak to hua  
is kashmakash mein hum bhi thake to hain ai 'munir'  
shahr-e-khuda sitam se magar pak to hua  
