bande zamin aur asman sarma ki shab kahaniyan  
sachchi hain ye rifaqaten baaqi hain sab kahaniyan  
kheme ukhad ujad ga.e aisi hava-e-shab chali  
kirnen zamin pe likh ga.iin kaisi ajab kahaniyan  
vus.at-e-dasht ke makin vaadi men kuuch kar ga.e  
shakhon pe barf likh ga.i naghma-ba-lab kahaniyan  
chand ki khaak aa ga.i pairon tale hayat ke  
aisi kathin rivayaten aisi kadhab kahaniyan  
jauhar-e-haq nahin mila mujh ko kisi kitab men  
mitti se sun raha huun main ali-nasab kahaniyan  
vus.at-e-koh-o-dasht ho shahr o nagar ka gasht ho  
mera safar hikayaten mera adab kahaniyan  
shahron ko kya khabar ki main kaun huun kis faza men huun  
likhni hain ek din mujhe sabr-talab kahaniyan  
bande zamin aur aasman sarma ki shab kahaniyan  
sachchi hain ye rifaqaten baqi hain sab kahaniyan  
kheme ukhad ujad gae aisi hawa-e-shab chali  
kirnen zamin pe likh gain kaisi ajab kahaniyan  
wusat-e-dasht ke makin wadi mein kuch kar gae  
shakhon pe barf likh gai naghma-ba-lab kahaniyan  
chand ki khak aa gai pairon tale hayat ke  
aisi kathin riwayaten aisi kadhab kahaniyan  
jauhar-e-haq nahin mila mujh ko kisi kitab mein  
mitti se sun raha hun main aali-nasab kahaniyan  
wusat-e-koh-o-dasht ho shahr o nagar ka gasht ho  
mera safar hikayaten mera adab kahaniyan  
shahron ko kya khabar ki main kaun hun kis faza mein hun  
likhni hain ek din mujhe sabr-talab kahaniyan  
