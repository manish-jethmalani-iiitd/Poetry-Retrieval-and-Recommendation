ejaaz hai kisi ka ya gardish-e-zamana  
tuuta hai asia men sehr-e-firangiyana  
tamir-e-ashiyan se main ne ye raaz paaya  
ahl-e-nava ke haq men bijli hai ashiyana  
ye bandagi khuda.i vo bandagi gada.i  
ya banda-e-khuda ban ya banda-e-zamana  
ghafil na ho khudi se kar apni pasbani  
shayad kisi haram ka tu bhi hai astana  
ai la ilaah ke varis baaqi nahin hai tujh men  
guftar-e-dilbarana kirdar-e-qahirana  
teri nigah se dil sinon men kanpte the  
khoya gaya hai tera jazb-e-qalandarana  
raz-e-haram se shayad 'iqbal' ba-khabar hai  
hain is ki guftugu ke andaz mahramana  
ejaz hai kisi ka ya gardish-e-zamana  
tuta hai asia mein sehr-e-firangiyana  
tamir-e-ashiyan se main ne ye raaz paya  
ahl-e-nawa ke haq mein bijli hai aashiyana  
ye bandagi khudai wo bandagi gadai  
ya banda-e-khuda ban ya banda-e-zamana  
ghafil na ho khudi se kar apni pasbani  
shayad kisi haram ka tu bhi hai aastana  
ai la ilah ke waris baqi nahin hai tujh mein  
guftar-e-dilbarana kirdar-e-qahirana  
teri nigah se dil sinon mein kanpte the  
khoya gaya hai tera jazb-e-qalandarana  
raaz-e-haram se shayad 'iqbaal' ba-khabar hai  
hain is ki guftugu ke andaz mahramana  
