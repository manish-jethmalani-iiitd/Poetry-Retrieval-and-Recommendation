deti nahin amaan jo zamin asman to hai  
kahne ko apne dil se koi dastan to hai  
yuun to hai rang zard magar hont laal hain  
sahra ki vus.aton men kahin gulsitan to hai  
ik chiil ek mumti pe baithi hai dhuup men  
galiyan ujad ga.i hain magar pasban to hai  
avaz de ke dekh lo shayad vo mil hi jaa.e  
varna ye umr bhar ka safar ra.egan to hai  
mujh se bahut qarib hai tu phir bhi ai 'munir'  
parda sa koi mere tire darmiyan to hai  
deti nahin aman jo zamin aasman to hai  
kahne ko apne dil se koi dastan to hai  
yun to hai rang zard magar hont lal hain  
sahra ki wusaton mein kahin gulsitan to hai  
ek chil ek mumti pe baithi hai dhup mein  
galiyan ujad gai hain magar pasban to hai  
aawaz de ke dekh lo shayad wo mil hi jae  
warna ye umr bhar ka safar raegan to hai  
mujh se bahut qarib hai tu phir bhi ai 'munir'  
parda sa koi mere tere darmiyan to hai  
