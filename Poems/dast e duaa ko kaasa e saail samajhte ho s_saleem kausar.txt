dast-e-dua ko kasa-e-sa.il samajhte ho  
tum dost ho to kyuun nahin mushkil samajhte ho  
siine pe haath rakh ke batao mujhe ki tum  
jo kuchh dhadak raha hai use dil samajhte ho  
har shai ko tum ne farz kiya aur is ke ba.ad  
saa.e ko apna madd-e-muqabil samajhte ho  
dariya tumhen sarab dikha.i diya aur ab  
gard-o-gubar-e-rah ko manzil samajhte ho  
khush-fahmiyon ki had hai ki paani men ret par  
jo bhi jagah mile use sahil samajhte ho  
tanha.i jalva-gah-e-tahayyur hai aur tum  
viraniyon ke raqs ko mahfil samajhte ho  
jis ne tumhari niind pe pahre bitha diye  
apni taraf se tum use ghafil samajhte ho  
dast-e-dua ko kasa-e-sail samajhte ho  
tum dost ho to kyun nahin mushkil samajhte ho  
sine pe hath rakh ke batao mujhe ki tum  
jo kuchh dhadak raha hai use dil samajhte ho  
har shai ko tum ne farz kiya aur is ke baad  
sae ko apna madd-e-muqabil samajhte ho  
dariya tumhein sarab dikhai diya aur ab  
gard-o-gubar-e-rah ko manzil samajhte ho  
khush-fahmiyon ki had hai ki pani mein ret par  
jo bhi jagah mile use sahil samajhte ho  
tanhai jalwa-gah-e-tahayyur hai aur tum  
viraniyon ke raqs ko mahfil samajhte ho  
jis ne tumhaari nind pe pahre bitha diye  
apni taraf se tum use ghafil samajhte ho  
