dekhna bhi to unhen duur se dekha karna  
sheva-e-ishq nahin husn ko rusva karna  
ik nazar bhi tiri kaafi thi pa-e-rahat-e-jan  
kuchh bhi dushvar na tha mujh ko shakeba karna  
un ko yaan vaade pe aa lene de ai abr-e-bahar  
jis qadar chahna phir baad men barsa karna  
shaam ho ya ki sahar yaad unhin ki rakhni  
din ho ya raat hamen zikr unhin ka karna  
saum zahid ko mubarak rahe aabid ko salat  
asiyon ko tiri rahmat pe bharosa karna  
ashiqo husn-e-jafakar ka shikva hai gunah  
tum khabardar khabardar na aisa karna  
kuchh samajh men nahin aata ki ye kya hai 'hasrat'  
un se mil kar bhi na iz.har-e-tamanna karna  
dekhna bhi to unhen dur se dekha karna  
shewa-e-ishq nahin husn ko ruswa karna  
ek nazar bhi teri kafi thi pa-e-rahat-e-jaan  
kuchh bhi dushwar na tha mujh ko shakeba karna  
un ko yan wade pe aa lene de ai abr-e-bahaar  
jis qadar chahna phir baad mein barsa karna  
sham ho ya ki sahar yaad unhin ki rakhni  
din ho ya raat hamein zikr unhin ka karna  
saum zahid ko mubarak rahe aabid ko salat  
aasiyon ko teri rahmat pe bharosa karna  
aashiqo husn-e-jafakar ka shikwa hai gunah  
tum khabardar khabardar na aisa karna  
kuchh samajh mein nahin aata ki ye kya hai 'hasrat'  
un se mil kar bhi na izhaar-e-tamanna karna  
