le dida-e-tar jidhar ga.e ham  
dabre jo the khushk bhar ga.e ham  
tujh ishq men roz-e-khush na dekha  
dukh bharte hi bharte mar ga.e ham  
tera jo sitam hai us ki tu jaan  
apni thi sau khuub kar ga.e ham  
ye qit.a padhe tha soz-e-dil se  
sauda ke jo raat ghar ga.e ham  
juun sham.a labon par aa raha ji  
tan tha so gudaz kar ga.e ham  
itni bhi patang pesh-qadmi!  
gar shaam nahin sahar ga.e ham  
hogi na kisi ko ye khabar bhi  
us majlis se kidhar ga.e ham  
le dida-e-tar jidhar gae hum  
dabre jo the khushk bhar gae hum  
tujh ishq mein roz-e-khush na dekha  
dukh bharte hi bharte mar gae hum  
tera jo sitam hai us ki tu jaan  
apni thi sau khub kar gae hum  
ye qita padhe tha soz-e-dil se  
sauda ke jo raat ghar gae hum  
jun shama labon par aa raha ji  
tan tha so gudaz kar gae hum  
itni bhi patang pesh-qadmi!  
gar sham nahin sahar gae hum  
hogi na kisi ko ye khabar bhi  
us majlis se kidhar gae hum  
