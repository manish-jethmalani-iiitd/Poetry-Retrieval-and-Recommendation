abhi mujhe ik dasht-e-sada ki virani se guzarna hai  
ek masafat khatm hui hai ek safar abhi karna hai  
giri hui divaron men jakde se hue darvazon ki  
khakistar si dahlizon par sard hava ne darna hai  
dar jaana hai dasht-o-jabal ne tanha.i ki haibat se  
aadhi raat ko jab mahtab ne tariki se ubharna hai  
ye to abhi aghaz hai jaise is pinha-e-hairat ka  
aankh ne aur sanvar jaana hai rang ne aur nikharna hai  
jaise zar ki pilahat men mauj-e-khun utarti hai  
zahr-e-zar ke tund nashe ne dida-o-dil men utarna hai  
abhi mujhe ek dasht-e-sada ki virani se guzarna hai  
ek masafat khatm hui hai ek safar abhi karna hai  
giri hui diwaron mein jakde se hue darwazon ki  
khakistar si dahlizon par sard hawa ne darna hai  
dar jaana hai dasht-o-jabal ne tanhai ki haibat se  
aadhi raat ko jab mahtab ne tariki se ubharna hai  
ye to abhi aaghaz hai jaise is pinha-e-hairat ka  
aankh ne aur sanwar jaana hai rang ne aur nikharna hai  
jaise zar ki pilahat mein mauj-e-khun utarti hai  
zahr-e-zar ke tund nashe ne dida-o-dil mein utarna hai  
