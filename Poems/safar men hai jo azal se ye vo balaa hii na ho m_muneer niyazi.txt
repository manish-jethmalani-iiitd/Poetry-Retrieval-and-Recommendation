safar men hai jo azal se ye vo bala hi na ho  
kivad khol ke dekho kahin hava hi na ho  
nigah-e-a.ina ma.alum aks na-malum  
dikha.i deta hai jo asl men chhupa hi na ho  
zamin ke gird bhi paani zamin ki tah men bhi  
ye shahr jam ke khada hai jo tairta hi na ho  
na ja ki is se pare dasht-e-marg ho shayad  
palatna chahen vahan se to rasta hi na ho  
main is khayal se jaata nahin vatan ki taraf  
ki mujh ko dekh ke us but ka ji bura hi na ho  
kati hai jis ke khayalon men umr apni 'munir'  
maza to jab hai ki us shokh ko pata hi na ho  
safar mein hai jo azal se ye wo bala hi na ho  
kiwad khol ke dekho kahin hawa hi na ho  
nigah-e-aina malum aks na-malum  
dikhai deta hai jo asl mein chhupa hi na ho  
zamin ke gird bhi pani zamin ki tah mein bhi  
ye shahr jam ke khada hai jo tairta hi na ho  
na ja ki is se pare dasht-e-marg ho shayad  
palatna chahen wahan se to rasta hi na ho  
main is khayal se jata nahin watan ki taraf  
ki mujh ko dekh ke us but ka ji bura hi na ho  
kati hai jis ke khayalon mein umr apni 'munir'  
maza to jab hai ki us shokh ko pata hi na ho  
