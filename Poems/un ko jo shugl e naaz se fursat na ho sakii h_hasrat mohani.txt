un ko jo shughl-e-naz se fursat na ho saki  
ham ne ye kah diya ki mohabbat na ho saki  
shukr-e-jafa bhi ahl-e-raza ne kiya ada  
un se yahi nahin ki shikayat na ho saki  
shab ka ye haal hai ki tiri yaad ke siva  
dil ko kisi khayal se rahat na ho saki  
pa-bos ki bhi ham ko ijazat na de sake  
itni bhi tum se qadr-e-mohabbat na ho saki  
gharq-e-surur-o-sur mujhe pa ke daf.atan  
naseh se tark-e-mai ki nasihat na ho saki  
khamoshiyon ka raz-e-mohabbat vo pa ga.e  
go ham se arz-e-hal ki jur.at na ho saki  
kar di zaban-e-shauq ne sab sharh-e-arzu  
alfaz men agarche sarahat na ho saki  
lutf-e-mazid ki main tamanna to kar saka  
tum ye to kah sake ki qana.at na ho saki  
kyuun itni jald ho ga.e ghabra ke ham fana  
ai dard-e-yar kuchh tiri khidmat na ho saki  
vaa.iz ko apne aib-e-riya ka raha khayal  
rindon ki saaf saaf mazammat na ho saki  
arbab-e-qal haal pe ghalib na aa sake  
zahid se ashiqon ki imamat na ho saki  
aisa bhi kya itaab ki saaqi bachi-kuchhi  
akhir men kuchh bhi ham ko inayat na ho saki  
un se main apne dil ka taqaza na kar saka  
ye baat thi khilaf-e-muravvat na ho saki  
kyuun aa.e hosh men jo ibadat na kar sake  
pir-e-mughan ki ham se ita.at na ho saki  
'hasrat' tiri nigah-e-mohabbat ko kya kahun  
mahfil men raat un se shararat na ho saki  
un ko jo shughl-e-naz se fursat na ho saki  
hum ne ye kah diya ki mohabbat na ho saki  
shukr-e-jafa bhi ahl-e-raza ne kiya ada  
un se yahi nahin ki shikayat na ho saki  
shab ka ye haal hai ki teri yaad ke siwa  
dil ko kisi khayal se rahat na ho saki  
pa-bos ki bhi hum ko ijazat na de sake  
itni bhi tum se qadr-e-mohabbat na ho saki  
gharq-e-surur-o-sur mujhe pa ke dafatan  
naseh se tark-e-mai ki nasihat na ho saki  
khamoshiyon ka raaz-e-mohabbat wo pa gae  
go hum se arz-e-haal ki jurat na ho saki  
kar di zaban-e-shauq ne sab sharh-e-arzu  
alfaz mein agarche sarahat na ho saki  
lutf-e-mazid ki main tamanna to kar saka  
tum ye to kah sake ki qanaat na ho saki  
kyun itni jald ho gae ghabra ke hum fana  
ai dard-e-yar kuchh teri khidmat na ho saki  
waiz ko apne aib-e-riya ka raha khayal  
rindon ki saf saf mazammat na ho saki  
arbab-e-qal haal pe ghaalib na aa sake  
zahid se aashiqon ki imamat na ho saki  
aisa bhi kya itab ki saqi bachi-kuchhi  
aakhir mein kuchh bhi hum ko inayat na ho saki  
un se main apne dil ka taqaza na kar saka  
ye baat thi khilaf-e-murawwat na ho saki  
kyun aae hosh mein jo ibaadat na kar sake  
pir-e-mughan ki hum se itaat na ho saki  
'hasrat' teri nigah-e-mohabbat ko kya kahun  
mahfil mein raat un se shararat na ho saki  
