shab-e-firaq hai aur niind aa.i jaati hai  
kuchh is men un ki tavajjoh bhi paa.i jaati hai  
ye umr-e-ishq yunhi kya ganva.i jaati hai  
hayat zinda haqiqat bana.i jaati hai  
bana bana ke jo duniya mita.i jaati hai  
zarur koi kami hai ki paa.i jaati hai  
hamin pe ishq ki tohmat laga.i jaati hai  
magar ye sharm jo chehre pe chha.i jaati hai  
khuda kare ki haqiqat men zindagi ban jaa.e  
vo zindagi jo zaban tak hi paa.i jaati hai  
gunahgar ke dil se na bach ke chal zahid  
yahin kahin tiri jannat bhi paa.i jaati hai  
na soz-e-ishq na barq-e-jamal par ilzam  
dilon men aag khushi se laga.i jaati hai  
kuchh aise bhi to hain rindan-e-pak-baz 'jigar'  
ki jin ko be-mai-o-saghar pila.i jaati hai  
shab-e-firaq hai aur nind aai jati hai  
kuchh is mein un ki tawajjoh bhi pai jati hai  
ye umr-e-ishq yunhi kya ganwai jati hai  
hayat zinda haqiqat banai jati hai  
bana bana ke jo duniya mitai jati hai  
zarur koi kami hai ki pai jati hai  
hamin pe ishq ki tohmat lagai jati hai  
magar ye sharm jo chehre pe chhai jati hai  
khuda kare ki haqiqat mein zindagi ban jae  
wo zindagi jo zaban tak hi pai jati hai  
gunahgar ke dil se na bach ke chal zahid  
yahin kahin teri jannat bhi pai jati hai  
na soz-e-ishq na barq-e-jamal par ilzam  
dilon mein aag khushi se lagai jati hai  
kuchh aise bhi to hain rindan-e-pak-baz 'jigar'  
ki jin ko be-mai-o-saghar pilai jati hai  
