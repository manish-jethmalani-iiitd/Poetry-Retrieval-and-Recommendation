izn-e-khiram lete hue asman se ham  
hat kar chale hain rahguzar-e-karvan se ham  
kya puchhte ho jhumte aa.e kahan se ham  
pi kar uthe hain khum-kada-e-asman se ham  
kyunkar hua hai faash zamane pe kya kahen  
vo raz-e-dil jo kah na sake raz-dan se ham  
hamdam yahi hai rahguzar-e-yar-e-khush-khiram  
guzre hain laakh baar isi kahkashan se ham  
kya kya hua hai ham se junun men na puchhiye  
uljhe kabhi zamin se kabhi asman se ham  
har nargis-e-jamil ne makhmur kar diya  
pi kar uthe sharab har ik bostan se ham  
thukra diye hain aql o khirad ke sanam-kade  
ghabra chuke the kashmakash-e-imtihan se ham  
dekhenge ham bhi kaun hai sajda taraz-e-shauq  
le sar utha rahe hain tire astan se ham  
bakhshi hain ham ko ishq ne vo jur.aten 'majaz'  
darte nahin siyasat-e-ahl-e-jahan se ham  
izn-e-khiram lete hue aasman se hum  
hat kar chale hain rahguzar-e-karwan se hum  
kya puchhte ho jhumte aae kahan se hum  
pi kar uthe hain khum-kada-e-asman se hum  
kyunkar hua hai fash zamane pe kya kahen  
wo raaz-e-dil jo kah na sake raaz-dan se hum  
hamdam yahi hai rahguzar-e-yar-e-khush-khiram  
guzre hain lakh bar isi kahkashan se hum  
kya kya hua hai hum se junun mein na puchhiye  
uljhe kabhi zamin se kabhi aasman se hum  
har nargis-e-jamil ne makhmur kar diya  
pi kar uthe sharab har ek bostan se hum  
thukra diye hain aql o khirad ke sanam-kade  
ghabra chuke the kashmakash-e-imtihan se hum  
dekhenge hum bhi kaun hai sajda taraaz-e-shauq  
le sar utha rahe hain tere aastan se hum  
bakhshi hain hum ko ishq ne wo juraten 'majaz'  
darte nahin siyasat-e-ahl-e-jahan se hum  
