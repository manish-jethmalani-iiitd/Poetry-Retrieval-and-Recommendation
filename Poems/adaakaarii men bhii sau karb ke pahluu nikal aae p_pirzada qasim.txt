adakari men bhi sau karb ke pahlu nikal aa.e  
ki fankarana rote the magar aansu nikal aa.e  
hamen apni hi janib ab safar aghaz karna hai  
so misl-e-nik.hat-e-gul ho ke be-qabu nikal aa.e  
yahi be-nam paikar husn ban ja.enge farda ka  
sukhan mahke agar kuchh ishq ki khushbu nikal aa.e  
isi ummid par ham qatl hote aa.e hain ab tak  
ki kab qatil ke parde men koi dil-ju nikal aa.e  
samajhte the ki mahjuri ki zulmat hi muqaddar hai  
magar phir us ki yadon ke bahut jugnu nikal aa.e  
dilon ko jiit lena is qadar asan hi kab tha  
magar ab shobade hain aur bahut jaadu nikal aa.e  
safar ki intiha tak ek taaza aas baaqi hai  
ki main ye mod katun us taraf se tu nikal aa.e  
adakari mein bhi sau karb ke pahlu nikal aae  
ki fankarana rote the magar aansu nikal aae  
hamein apni hi jaanib ab safar aaghaz karna hai  
so misl-e-nikhat-e-gul ho ke be-qabu nikal aae  
yahi be-nam paikar husn ban jaenge farda ka  
sukhan mahke agar kuchh ishq ki khushbu nikal aae  
isi ummid par hum qatl hote aae hain ab tak  
ki kab qatil ke parde mein koi dil-ju nikal aae  
samajhte the ki mahjuri ki zulmat hi muqaddar hai  
magar phir us ki yaadon ke bahut jugnu nikal aae  
dilon ko jit lena is qadar aasan hi kab tha  
magar ab shobade hain aur bahut jadu nikal aae  
safar ki intiha tak ek taza aas baqi hai  
ki main ye mod katun us taraf se tu nikal aae  
