mujh ko ye jan-o-dil qubul naghme ko naghma hi samajh  
saaz ye bit.ti hai kya ye bhi kabhi kabhi samajh  
ishq hai tishnagi ka naam tod de gar mile bhi jaam  
shiddat-e-tishnagi na dekh lazzat-e-tishnagi samajh  
husn ki mehrbaniyan ishq ke haq men zahr hain  
husn ke ijtinab tak ishq ki zindagi samajh  
tark-e-ta.alluqat bhi ain-e-ta.alluqat hai  
aag bujhi hui na jaan aag dabi hui samajh  
aql ke karobar men dil ko bhi rakh sharik-e-kar  
dil ke muamalat men aql ko ajnabi samajh  
ghuncha-o-gul ke saath saath dil ki taraf bhi ik nazar  
shefta-e-shaguftagi vaj.h-e-shaguftagi samajh  
aise bhi raaz hain 'khumar' hote nahin jo ashkar  
apni hi mushkilen na dekh un ki bhi bebasi samajh  
mujh ko ye jaan-o-dil qubul naghme ko naghma hi samajh  
saz ye bitti hai kya ye bhi kabhi kabhi samajh  
ishq hai tishnagi ka nam tod de gar mile bhi jam  
shiddat-e-tishnagi na dekh lazzat-e-tishnagi samajh  
husn ki mehrbaniyan ishq ke haq mein zahr hain  
husn ke ijtinab tak ishq ki zindagi samajh  
tark-e-talluqat bhi ain-e-talluqat hai  
aag bujhi hui na jaan aag dabi hui samajh  
aql ke karobar mein dil ko bhi rakh sharik-e-kar  
dil ke muamalat mein aql ko ajnabi samajh  
ghuncha-o-gul ke sath sath dil ki taraf bhi ek nazar  
shefta-e-shaguftagi wajh-e-shaguftagi samajh  
aise bhi raaz hain 'khumar' hote nahin jo aashkar  
apni hi mushkilen na dekh un ki bhi bebasi samajh  
