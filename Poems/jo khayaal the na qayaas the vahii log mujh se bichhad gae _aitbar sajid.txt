jo khayal the na qayas the vahi log mujh se bichhad ga.e  
jo mohabbaton ki asaas the vahi log mujh se bichhad ga.e  
jinhen manta hi nahin ye dil vahi log mere hain ham-safar  
mujhe har tarah se jo raas the vahi log mujh se bichhad ga.e  
mujhe lamha-bhar ki rafaqaton ke sarab aur sata.enge  
miri umr-bhar ki jo pyaas the vahi log mujh se bichhad ga.e  
ye khayal saare hain aarzi ye gulab saare hain kaghzi  
gul-e-arzu ki jo baas the vahi log mujh se bichhad ga.e  
jinhen kar saka na qubul main vo sharik-e-rah-e-safar hue  
jo miri talab miri aas the vahi log mujh se bichhad ga.e  
miri dhadkanon ke qarib the miri chaah the mira khvab the  
vo jo roz-o-shab mire paas the vahi log mujh se bichhad ga.e  
jo khayal the na qayas the wahi log mujh se bichhad gae  
jo mohabbaton ki asas the wahi log mujh se bichhad gae  
jinhen manta hi nahin ye dil wahi log mere hain ham-safar  
mujhe har tarah se jo ras the wahi log mujh se bichhad gae  
mujhe lamha-bhar ki rafaqaton ke sarab aur sataenge  
meri umr-bhar ki jo pyas the wahi log mujh se bichhad gae  
ye khayal sare hain aarzi ye gulab sare hain kaghzi  
gul-e-arzu ki jo bas the wahi log mujh se bichhad gae  
jinhen kar saka na qubul main wo sharik-e-rah-e-safar hue  
jo meri talab meri aas the wahi log mujh se bichhad gae  
meri dhadkanon ke qarib the meri chah the mera khwab the  
wo jo roz-o-shab mere pas the wahi log mujh se bichhad gae  
