asan-e-haqiqi hai na kuchh sahal-e-majazi  
ma.alum hui rah-e-mohabbat ki darazi  
kuchh lutf o nazar lazim o malzum nahin hain  
ik ye bhi tamanna ki na ho shobada baazi  
dil khuub samajhta hai tire harf-e-karam ko  
har-chand vo urdu hai na turki hai na taazi  
qaa.im hai na vo husn-e-rukh-e-yar ka aalam  
baaqi hai na vo shauq ki hangama-navazi  
ai ishq tiri fat.h bahar-hal hai sabit  
mar kar bhi shahidan-e-mohabbat hue ghazi  
kar jald hamen khatm kahin ai gham-e-janan  
kaam aa.egi kis roz tiri sina-gudazi  
ma.alum hai duniya ko ye 'hasrat' ki haqiqat  
khalvat men vo mai-khvar hai jalvat men namazi  
aasan-e-haqiqi hai na kuchh sahal-e-majazi  
malum hui rah-e-mohabbat ki daraazi  
kuchh lutf o nazar lazim o malzum nahin hain  
ek ye bhi tamanna ki na ho shobada bazi  
dil khub samajhta hai tere harf-e-karam ko  
har-chand wo urdu hai na turki hai na tazi  
qaim hai na wo husn-e-rukh-e-yar ka aalam  
baqi hai na wo shauq ki hangama-nawazi  
ai ishq teri fath bahar-haal hai sabit  
mar kar bhi shahidan-e-mohabbat hue ghazi  
kar jald hamein khatm kahin ai gham-e-jaanan  
kaam aaegi kis roz teri sina-gudazi  
malum hai duniya ko ye 'hasrat' ki haqiqat  
khalwat mein wo mai-khwar hai jalwat mein namazi  
