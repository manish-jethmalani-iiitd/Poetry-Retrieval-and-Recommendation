ek ham se tujhe nahin ikhlas  
ghar-ba-ghar tujh ko har kahin ikhlas  
ru-siyahi siva nahin hasil  
naam se mat kar ai nagin ikhlas  
dekh tujh zulf o ru ki ulfat ko  
karte hain aaj kufr o diin ikhlas  
zor hi ham se tiin rakha pyare  
vah-va rahmat-afrin ikhlas  
misl-e-naqsh-e-qadam ye rakhti hai  
tere dar se miri jabin ikhlas  
gar tamanna guhar ki hai to kar  
chashm meri se astin ikhlas  
aadam is daam men phansa 'sauda'  
rakkhe daane se khosha-chin ikhlas  
ek hum se tujhe nahin ikhlas  
ghar-ba-ghar tujh ko har kahin ikhlas  
ru-siyahi siwa nahin hasil  
nam se mat kar ai nagin ikhlas  
dekh tujh zulf o ru ki ulfat ko  
karte hain aaj kufr o din ikhlas  
zor hi hum se tin rakha pyare  
wah-wa rahmat-afrin ikhlas  
misl-e-naqsh-e-qadam ye rakhti hai  
tere dar se meri jabin ikhlas  
gar tamanna guhar ki hai to kar  
chashm meri se aastin ikhlas  
aadam is dam mein phansa 'sauda'  
rakkhe dane se khosha-chin ikhlas  
