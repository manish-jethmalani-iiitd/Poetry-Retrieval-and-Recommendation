dast-e-pur-khun ko kaf-e-dast-e-nigaran samjhe  
qatl-gah thi jise ham mahfil-e-yaran samjhe  
kuchh bhi daman men nahin khar-e-malamat ke siva  
ai junun ham bhi kise ku-e-baharan samjhe  
tuute dhage hi se karte hain rafu chak-e-jigar  
kaun bechargi-e-sina-figaran samjhe  
haan vo bedard to begana hi achchha yaaro  
jo na tauqir-e-gham-e-dard-gusaran samjhe  
khanda-zan us pe rahe halqa-e-zanjir-e-junun  
jo na kuchh manzilat-e-silsila-daran samjhe  
aaj se ham ne bhi zakhmon ko tabassum jaana  
razm ko bazm-gah-e-lala-ezaran samjhe  
tod den ham jo na talvar to kahiye 'majruh'  
tegh-zan kya hunar-e-zakhm-shi.aran samjhe  
dast-e-pur-khun ko kaf-e-dast-e-nigaran samjhe  
qatl-gah thi jise hum mahfil-e-yaran samjhe  
kuchh bhi daman mein nahin khar-e-malamat ke siwa  
ai junun hum bhi kise ku-e-bahaaran samjhe  
tute dhage hi se karte hain rafu chaak-e-jigar  
kaun bechaargi-e-sina-figaran samjhe  
han wo bedard to begana hi achchha yaro  
jo na tauqir-e-gham-e-dard-gusaran samjhe  
khanda-zan us pe rahe halqa-e-zanjir-e-junun  
jo na kuchh manzilat-e-silsila-daran samjhe  
aaj se hum ne bhi zakhmon ko tabassum jaana  
razm ko bazm-gah-e-lala-ezaran samjhe  
tod den hum jo na talwar to kahiye 'majruh'  
tegh-zan kya hunar-e-zakhm-shiaran samjhe  
