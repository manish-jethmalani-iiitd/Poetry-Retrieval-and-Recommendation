vo sau sau atkhaton se ghar se bahar do qadam nikle  
bala se us ki gar us men kisi muztar ka dam nikle  
kahan aansu ke qatre khun-e-dil se hain baham nikle  
ye dil men jam.a the muddat se kuchh paikan-e-gham nikle  
mire mazmun-e-soz-e-dil se khat sab jal gaya mera  
qalam se harf jo nikle sharar hi yak-qalam nikle  
nikal ai charagar tu shauq se lekin sar-e-paikan  
udhar nikle jigar se tiir udhar qalib se dam nikle  
tasavvur se lab-e-la.alin ke tere ham agar ro den  
to jo lakht-e-jigar ankhon se nikle ik raqam nikle  
nahin darte agar hon laakh zindan yaar zindan se  
junun ab to misal-e-nala-e-zanjir ham nikle  
jigar par daagh lab par dud-e-dil aur ashk daman men  
tiri mahfil se ham manind-e-sham.a sub.h-dam nikle  
agar hota zamana gesu-e-shab-rang ka tere  
miri shab-diz sauda ka ziyada-tar qadam nikle  
kaji jin ki tabi.at men hai kab hoti vo sidhi hai  
kaho shakh-e-gul-e-tasvir se kis tarah kham nikle  
shumar ik shab kiya ham ne jo apne dil ke daghon se  
to anjum charkh-e-hashtum ke bahut se un se kam nikle  
khuda ke vaste zahid utha parda na kaabe ka  
kahin aisa na ho yaan bhi vahi kafir-sanam nikle  
tamanna hai ye dil men jab talak hai dam men dam apne  
'zafar' munh se hamare naam us ka dam-ba-dam nikle  
wo sau sau atkhaton se ghar se bahar do qadam nikle  
bala se us ki gar us mein kisi muztar ka dam nikle  
kahan aansu ke qatre khun-e-dil se hain baham nikle  
ye dil mein jama the muddat se kuchh paikan-e-gham nikle  
mere mazmun-e-soz-e-dil se khat sab jal gaya mera  
qalam se harf jo nikle sharar hi yak-qalam nikle  
nikal ai chaaragar tu shauq se lekin sar-e-paikan  
udhar nikle jigar se tir udhar qalib se dam nikle  
tasawwur se lab-e-lalin ke tere hum agar ro den  
to jo lakht-e-jigar aankhon se nikle ek raqam nikle  
nahin darte agar hon lakh zindan yar zindan se  
junun ab to misal-e-nala-e-zanjir hum nikle  
jigar par dagh lab par dud-e-dil aur ashk daman mein  
teri mahfil se hum manind-e-shama subh-dam nikle  
agar hota zamana gesu-e-shab-rang ka tere  
meri shab-diz sauda ka ziyaada-tar qadam nikle  
kaji jin ki tabiat mein hai kab hoti wo sidhi hai  
kaho shakh-e-gul-e-taswir se kis tarah kham nikle  
shumar ek shab kiya hum ne jo apne dil ke daghon se  
to anjum charkh-e-hashtum ke bahut se un se kam nikle  
khuda ke waste zahid utha parda na kabe ka  
kahin aisa na ho yan bhi wahi kafir-sanam nikle  
tamanna hai ye dil mein jab talak hai dam mein dam apne  
'zafar' munh se hamare nam us ka dam-ba-dam nikle  
