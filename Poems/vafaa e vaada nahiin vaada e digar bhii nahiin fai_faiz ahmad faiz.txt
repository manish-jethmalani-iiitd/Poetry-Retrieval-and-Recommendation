vafa-e-vada nahin vada-e-digar bhi nahin  
vo mujh se ruthe to the lekin is qadar bhi nahin  
baras rahi hai harim-e-havas men daulat-e-husn  
gada-e-ishq ke kaase men ik nazar bhi nahin  
na jaane kis liye ummid-var baitha huun  
ik aisi raah pe jo teri rahguzar bhi nahin  
nigah-e-shauq sar-e-bazm be-hijab na ho  
vo be-khabar hi sahi itne be-khabar bhi nahin  
ye ahd-e-tark-e-mohabbat hai kis liye akhir  
sukun-e-qalb udhar bhi nahin idhar bhi nahin  
wafa-e-wada nahin wada-e-digar bhi nahin  
wo mujh se ruthe to the lekin is qadar bhi nahin  
baras rahi hai harim-e-hawas mein daulat-e-husn  
gada-e-ishq ke kase mein ek nazar bhi nahin  
na jaane kis liye ummid-war baitha hun  
ek aisi rah pe jo teri rahguzar bhi nahin  
nigah-e-shauq sar-e-bazm be-hijab na ho  
wo be-khabar hi sahi itne be-khabar bhi nahin  
ye ahd-e-tark-e-mohabbat hai kis liye aakhir  
sukun-e-qalb udhar bhi nahin idhar bhi nahin  
