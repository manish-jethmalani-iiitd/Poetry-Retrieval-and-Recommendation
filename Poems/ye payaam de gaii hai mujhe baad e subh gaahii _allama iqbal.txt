ye payam de ga.i hai mujhe bad-e-sub.h-gahi  
ki khudi ke arifon ka hai maqam padshahi  
tiri zindagi isi se tiri aabru isi se  
jo rahi khudi to shahi na rahi to ru-siyahi  
na diya nishan-e-manzil mujhe ai hakim tu ne  
mujhe kya gila ho tujh se tu na rah-nashin na raahi  
mire halqa-e-sukhan men abhi zer-e-tarbiyat hain  
vo gada ki jante hain rah-o-rasm-e-kaj-kulahi  
ye muamle hain nazuk jo tiri raza ho tu kar  
ki mujhe to khush na aaya ye tariq-e-khanqahi  
tu huma ka hai shikari abhi ibtida hai teri  
nahin maslahat se khali ye jahan-e-murgh-o-mahi  
tu arab ho ya ajam ho tira la ilaah illa  
lughat-e-gharib jab tak tira dil na de gavahi  
ye payam de gai hai mujhe baad-e-subh-gahi  
ki khudi ke aarifon ka hai maqam padshahi  
teri zindagi isi se teri aabru isi se  
jo rahi khudi to shahi na rahi to ru-siyahi  
na diya nishan-e-manzil mujhe ai hakim tu ne  
mujhe kya gila ho tujh se tu na rah-nashin na rahi  
mere halqa-e-sukhan mein abhi zer-e-tarbiyat hain  
wo gada ki jaante hain rah-o-rasm-e-kaj-kulahi  
ye muamle hain nazuk jo teri raza ho tu kar  
ki mujhe to khush na aaya ye tariq-e-khanqahi  
tu huma ka hai shikari abhi ibtida hai teri  
nahin maslahat se khali ye jahan-e-murgh-o-mahi  
tu arab ho ya ajam ho tera la ilah illa  
lughat-e-gharib jab tak tera dil na de gawahi  
