aql go astan se duur nahin  
us ki taqdir men huzur nahin  
dil-e-bina bhi kar khuda se talab  
aankh ka nuur dil ka nuur nahin  
ilm men bhi surur hai lekin  
ye vo jannat hai jis men huur nahin  
kya ghazab hai ki is zamane men  
ek bhi sahib-e-surur nahin  
ik junun hai ki ba-shu.ur bhi hai  
ik junun hai ki ba-shu.ur nahin  
na-suburi hai zindagi dil ki  
aah vo dil ki na-subur nahin  
be-huzuri hai teri maut ka raaz  
zinda ho tu to be-huzur nahin  
har guhar ne sadaf ko tod diya  
tu hi amada-e-zuhur nahin  
arini main bhi kah raha huun magar  
ye hadis-e-kalim-o-tur nahin  
aql go aastan se dur nahin  
us ki taqdir mein huzur nahin  
dil-e-bina bhi kar khuda se talab  
aankh ka nur dil ka nur nahin  
ilm mein bhi surur hai lekin  
ye wo jannat hai jis mein hur nahin  
kya ghazab hai ki is zamane mein  
ek bhi sahib-e-surur nahin  
ek junun hai ki ba-shuur bhi hai  
ek junun hai ki ba-shuur nahin  
na-suburi hai zindagi dil ki  
aah wo dil ki na-subur nahin  
be-huzuri hai teri maut ka raaz  
zinda ho tu to be-huzur nahin  
har guhar ne sadaf ko tod diya  
tu hi aamada-e-zuhur nahin  
arini main bhi kah raha hun magar  
ye hadis-e-kalim-o-tur nahin  
