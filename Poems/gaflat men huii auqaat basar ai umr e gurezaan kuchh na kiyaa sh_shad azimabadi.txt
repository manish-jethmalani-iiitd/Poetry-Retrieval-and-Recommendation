ghaflat men hui auqat basar ai umr-e-gurezan kuchh na kiya  
sab chalne ke the saman baham chalne hi ka saman kuchh na kiya  
vaa.iz ne bhare kham chuur kiye tar kar di zamin ai pir-e-mughan  
zalim ne zara bhi tera lihaz ai rahbar-e-iman kuchh na kiya  
a.amal ki zishti ka badla main kah nahin sakta kya milta  
bheja bhi agar dozakh men tujhe ai sahab-e-iman kuchh na kiya  
mai piine ka dil men josh na tha zahir ki talab thi hosh men aa  
saaqi ne milaya zahar agar ai munkir-e-ehsan kuchh na kiya  
maana ki badi saffak hai tu bil-farz badi jallad hai tu  
main jiita raha ta-sub.h agar to ai shab-e-hijran kuchh na kiya  
taklif kisi ko gar pahunchi tu is men takalluf kya nikla  
hairan jo rakha qatil ko to ai shab-e-hijran kuchh na kiya  
ulta na iraq-o-sham-o-halab duniya na hui viran to kya  
jal-thal na lahu se to ne bhara to khun-e-musalman kuchh na kiya  
sunta huun adu ko khaak kiya mitti men milaya ghar us ka  
phunka na jala kar mujh ko agar tu ai shab-e-hijran kuchh na kiya  
kya ji ke karunga main tanha yaan taab kahan baaqi dil ko  
be-maut ke ab maara na mujhe to dagh-e-azizan kuchh na kiya  
jumbish se tiri maqtal hota ik aan men dasht-e-karb-o-bala  
ushshaq ki bebaki ka evaz ai abru-e-barran kuchh na kiya  
ai nang-e-jahan ai 'shad' bata kuchh sharm bhi tujh ko hai ki nahin  
ai jehl-e-murakkab ai haivan ai be-khabar insan kuchh na kiya  
ghaflat mein hui auqat basar ai umr-e-gurezan kuchh na kiya  
sab chalne ke the saman baham chalne hi ka saman kuchh na kiya  
waiz ne bhare kham chur kiye tar kar di zamin ai pir-e-mughan  
zalim ne zara bhi tera lihaz ai rahbar-e-iman kuchh na kiya  
aamal ki zishti ka badla main kah nahin sakta kya milta  
bheja bhi agar dozakh mein tujhe ai sahab-e-iman kuchh na kiya  
mai pine ka dil mein josh na tha zahir ki talab thi hosh mein aa  
saqi ne milaya zahar agar ai munkir-e-ehsan kuchh na kiya  
mana ki badi saffak hai tu bil-farz badi jallad hai tu  
main jita raha ta-subh agar to ai shab-e-hijran kuchh na kiya  
taklif kisi ko gar pahunchi tu is mein takalluf kya nikla  
hairan jo rakha qatil ko to ai shab-e-hijran kuchh na kiya  
ulta na iraq-o-sham-o-halab duniya na hui viran to kya  
jal-thal na lahu se to ne bhara to khun-e-musalman kuchh na kiya  
sunta hun adu ko khak kiya mitti mein milaya ghar us ka  
phunka na jala kar mujh ko agar tu ai shab-e-hijran kuchh na kiya  
kya ji ke karunga main tanha yan tab kahan baqi dil ko  
be-maut ke ab mara na mujhe to dagh-e-azizan kuchh na kiya  
jumbish se teri maqtal hota ek aan mein dasht-e-karb-o-bala  
ushshaq ki bebaki ka ewaz ai abru-e-barran kuchh na kiya  
ai nang-e-jahan ai 'shad' bata kuchh sharm bhi tujh ko hai ki nahin  
ai jehl-e-murakkab ai haiwan ai be-khabar insan kuchh na kiya  
