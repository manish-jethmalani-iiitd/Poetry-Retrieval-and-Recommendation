kis ke chamke chand se rukhsar qaisar-bagh men  
chandni hai saya-e-divar qaisar-bagh men  
fil-haqiqat ye bhi kam gulzar-e-jannat se nahin  
huren phirti hain sar-e-bazar qaisar-bagh men  
paanv ka yaan zikr kaisa saaf hai aisi zamin  
dil phisalte hain dam-e-raftar qaisar-bagh men  
zer-e-shakh-e-gul agar sabza kabhi sone laga  
shor-e-bulbul ne kiya bedar qaisar-bagh men  
itne patte bhi na honge gulshan-e-firdaus men  
jis qadar phulon ke hain ambar qaisar-bagh men  
tishnigan-e-shauq hain shirin-labon ke mehman  
bat raha hai sharbat-e-didar qaisar-bagh men  
qatre shabnam ke rag-e-gul par dikhate hain bahar  
gundh rahe hain motiyon ke haar qaisar-bagh men  
saya-e-bal-e-huma kya dhundhta hai ai 'amir'  
baith zer-e-saya-e-divar qaisar-bagh men  
kis ke chamke chand se rukhsar qaisar-bagh mein  
chandni hai saya-e-diwar qaisar-bagh mein  
fil-haqiqat ye bhi kam gulzar-e-jannat se nahin  
huren phirti hain sar-e-bazar qaisar-bagh mein  
panw ka yan zikr kaisa saf hai aisi zamin  
dil phisalte hain dam-e-raftar qaisar-bagh mein  
zer-e-shakh-e-gul agar sabza kabhi sone laga  
shor-e-bulbul ne kiya bedar qaisar-bagh mein  
itne patte bhi na honge gulshan-e-firdaus mein  
jis qadar phulon ke hain ambar qaisar-bagh mein  
tishnigan-e-shauq hain shirin-labon ke mehman  
bat raha hai sharbat-e-didar qaisar-bagh mein  
qatre shabnam ke rag-e-gul par dikhate hain bahaar  
gundh rahe hain motiyon ke haar qaisar-bagh mein  
saya-e-baal-e-huma kya dhundhta hai ai 'amir'  
baith zer-e-saya-e-diwar qaisar-bagh mein  
