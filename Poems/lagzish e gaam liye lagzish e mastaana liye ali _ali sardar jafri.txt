laghzish-e-gam liye laghzish-e-mastana liye  
aa.e ham bazm men phir jur.at-e-rindana liye  
ishq pahlu men hai phir jalva-e-janana liye  
zulf ik haath men ik haath men paimana liye  
yaad karta tha hamen saqi-o-mina ka hujum  
uth ga.e the jo kabhi raunaq-e-mai-khana liye  
vasl ki sub.h shab-e-hijr ke ba.ad aa.i hai  
aftab-e-rukh-e-mahbub ka nazrana liye  
asr-e-hazir ko mubarak ho naya daur-e-avam  
apni thokar men sar-e-shaukat-e-shahana liye  
laghzish-e-gam liye laghzish-e-mastana liye  
aae hum bazm mein phir jurat-e-rindana liye  
ishq pahlu mein hai phir jalwa-e-jaanana liye  
zulf ek hath mein ek hath mein paimana liye  
yaad karta tha hamein saqi-o-mina ka hujum  
uth gae the jo kabhi raunaq-e-mai-khana liye  
wasl ki subh shab-e-hijr ke baad aai hai  
aaftab-e-rukh-e-mahbub ka nazrana liye  
asr-e-hazir ko mubarak ho naya daur-e-awam  
apni thokar mein sar-e-shaukat-e-shahana liye  
