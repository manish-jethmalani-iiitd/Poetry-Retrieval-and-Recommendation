mujh se kaha jibril-e-junun ne ye bhi vahi-e-ilahi hai  
maz.hab to bas mazhab-e-dil hai baaqi sab gumrahi hai  
vo jo hue firdaus-badar taqsir thi vo aadam ki magar  
mera azab-e-dar-badari meri na-karda-gunahi hai  
sang to koi badh ke uthao shakh-e-samar kuchh duur nahin  
jis ko bulandi samjhe ho in hathon ki kotahi hai  
phir koi manzar phir vahi gardish kya kiije ai ku-e-nigar  
mere liye zanjir-e-gulu meri avara-nigahi hai  
bahr-e-khuda khamosh raho bas dekhte jaao ahl-e-nazar  
kya laghzida-qadam hain us ke kya duzdida-nigahi hai  
diid ke qabil hai to sahi 'majruh' tiri mastana-ravi  
gard-e-hava hai rakht-e-safar raste ka shajar ham-rahi hai  
mujh se kaha jibril-e-junun ne ye bhi wahi-e-ilahi hai  
mazhab to bas mazhab-e-dil hai baqi sab gumrahi hai  
wo jo hue firdaus-badar taqsir thi wo aadam ki magar  
mera azab-e-dar-badari meri na-karda-gunahi hai  
sang to koi badh ke uthao shakh-e-samar kuchh dur nahin  
jis ko bulandi samjhe ho in hathon ki kotahi hai  
phir koi manzar phir wahi gardish kya kije ai ku-e-nigar  
mere liye zanjir-e-gulu meri aawara-nigahi hai  
bahr-e-khuda khamosh raho bas dekhte jao ahl-e-nazar  
kya laghzida-qadam hain us ke kya duzdida-nigahi hai  
did ke qabil hai to sahi 'majruh' teri mastana-rawi  
gard-e-hawa hai rakht-e-safar raste ka shajar ham-rahi hai  
