haath se napta huun dard ki gahra.i ko  
ye naya khel mila hai miri tanha.i ko  
tha jo siine men charagh-e-dil-pur-khun na raha  
chatiye baith ke ab sabr o shakeba.i ko  
dil-e-afsurda kisi tarah bahalta hi nahin  
kya karen aap ki is hausla-afza.i ko  
khair badnam to pahle bhi bahut the lekin  
tujh se milna tha ki par lag ga.e rusva.i ko  
nigah-e-naz na milte hue ghabra ham se  
ham mohabbat nahin kahne ke shanasa.i ko  
dil hai nairangi-e-ayyam pe hairan ab tak  
itni si baat bhi malum nahin bhaa.i ko  
hath se napta hun dard ki gahrai ko  
ye naya khel mila hai meri tanhai ko  
tha jo sine mein charagh-e-dil-pur-khun na raha  
chatiye baith ke ab sabr o shakebai ko  
dil-e-afsurda kisi tarah bahalta hi nahin  
kya karen aap ki is hausla-afzai ko  
khair badnam to pahle bhi bahut the lekin  
tujh se milna tha ki par lag gae ruswai ko  
nigah-e-naz na milte hue ghabra hum se  
hum mohabbat nahin kahne ke shanasai ko  
dil hai nairangi-e-ayyam pe hairan ab tak  
itni si baat bhi malum nahin bhai ko  
