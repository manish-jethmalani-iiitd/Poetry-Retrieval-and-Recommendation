miyan-e-kar-e-duniya ham se dil nashad kya karte  
hamen vo yaad kab aaya use ham yaad kya karte  
agar pahchan apni ik dil-e-viran hai to phir  
vo ham ko shaad kya aur ham use abad kya karte  
hamen jaldi bahut thi ishq men barbad hone ki  
so pesh-o-pas men pad ke vaqt ko barbad kya karte  
bhala ye ah-o-zari sho.abada-bazon ke bas ki hai  
fughan e.ajaz hoti hai fughan ijad kya karte  
agar ham sarf ho jaate kahin fariyad ki lai men  
to bas lai-kar ho sakte the ham fariyad kya karte  
miyan-e-kar-e-duniya hum se dil nashad kya karte  
hamein wo yaad kab aaya use hum yaad kya karte  
agar pahchan apni ek dil-e-viran hai to phir  
wo hum ko shad kya aur hum use aabaad kya karte  
hamein jaldi bahut thi ishq mein barbaad hone ki  
so pesh-o-pas mein pad ke waqt ko barbaad kya karte  
bhala ye aah-o-zari shoabada-bazon ke bas ki hai  
fughan eajaz hoti hai fughan ijad kya karte  
agar hum sarf ho jate kahin fariyaad ki lai mein  
to bas lai-kar ho sakte the hum fariyaad kya karte  
