khirad ke paas khabar ke siva kuchh aur nahin  
tira ilaaj nazar ke siva kuchh aur nahin  
har ik maqam se aage maqam hai tera  
hayat zauq-e-safar ke siva kuchh aur nahin  
giran-baha hai to hifz-e-khudi se hai varna  
guhar men ab-e-guhar ke siva kuchh aur nahin  
ragon men gardish-e-khun hai agar to kya hasil  
hayat soz-e-jigar ke siva kuchh aur nahin  
urus-e-lala munasib nahin hai mujh se hijab  
ki main nasim-e-sahar ke siva kuchh aur nahin  
jise kasad samajhte hain tajiran-e-farang  
vo shai mata-e-hunar ke siva kuchh aur nahin  
bada karim hai 'iqbal'-e-be-nava lekin  
ata-e-shola sharar ke siva kuchh aur nahin  
khirad ke pas khabar ke siwa kuchh aur nahin  
tera ilaj nazar ke siwa kuchh aur nahin  
har ek maqam se aage maqam hai tera  
hayat zauq-e-safar ke siwa kuchh aur nahin  
giran-baha hai to hifz-e-khudi se hai warna  
guhar mein aab-e-guhar ke siwa kuchh aur nahin  
ragon mein gardish-e-khun hai agar to kya hasil  
hayat soz-e-jigar ke siwa kuchh aur nahin  
urus-e-lala munasib nahin hai mujh se hijab  
ki main nasim-e-sahar ke siwa kuchh aur nahin  
jise kasad samajhte hain tajiran-e-farang  
wo shai mata-e-hunar ke siwa kuchh aur nahin  
bada karim hai 'iqbaal'-e-be-nawa lekin  
ata-e-shola sharar ke siwa kuchh aur nahin  
