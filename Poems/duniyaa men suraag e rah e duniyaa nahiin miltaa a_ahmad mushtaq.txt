duniya men suragh-e-rah-e-duniya nahin milta  
dariya men utar jaa.en to dariya nahin milta  
baaqi to mukammal hai tamanna ki imarat  
ik guzre hue vaqt ka shisha nahin milta  
jaate hue har chiiz yahin chhod gaya tha  
lauta huun to ik dhuup ka tukda nahin milta  
jo dil men sama.e the vo ab shamil-e-dil hain  
is aa.ine men aks kisi ka nahin milta  
tu ne hi to chaha tha ki milta rahun tujh se  
teri yahi marzi hai to achchha nahin milta  
dil men to dhadakne ki sada bhi nahin 'mushtaq'  
raste men hai vo bhiid ki rasta nahin milta  
duniya mein suragh-e-rah-e-duniya nahin milta  
dariya mein utar jaen to dariya nahin milta  
baqi to mukammal hai tamanna ki imarat  
ek guzre hue waqt ka shisha nahin milta  
jate hue har chiz yahin chhod gaya tha  
lauta hun to ek dhup ka tukda nahin milta  
jo dil mein samae the wo ab shamil-e-dil hain  
is aaine mein aks kisi ka nahin milta  
tu ne hi to chaha tha ki milta rahun tujh se  
teri yahi marzi hai to achchha nahin milta  
dil mein to dhadakne ki sada bhi nahin 'mushtaq'  
raste mein hai wo bhid ki rasta nahin milta  
