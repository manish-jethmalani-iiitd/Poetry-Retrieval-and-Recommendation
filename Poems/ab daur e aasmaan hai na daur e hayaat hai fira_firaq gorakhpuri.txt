ab daur-e-asman hai na daur-e-hayat hai  
ai dard-e-hijr tu hi bata kitni raat hai  
har ka.enat se ye alag ka.enat hai  
hairat-sara-e-ishq men din hai na raat hai  
jiina jo aa gaya to ajal bhi hayat hai  
aur yuun to umr-e-khizr bhi kya be-sabat hai  
kyuun intiha-e-hosh ko kahte hain be-khudi  
khurshid hi ki akhiri manzil to raat hai  
hasti ko jis ne zalzala-saman bana diya  
vo dil qarar paa.e muqaddar ki baat hai  
ye mushagafiyan hain giran tab-e-ishq par  
kis ko dimagh-e-kavish-e-zat-o-sifat hai  
toda hai la-makan ki hadon ko bhi ishq ne  
zindan-e-aql teri to kya ka.enat hai  
gardun sharar-e-barq-e-dil-e-be-qarar dekh  
jin se ye teri taron bhari raat raat hai  
gum ho ke har jagah hain za-khud raftagan-e-ishq  
un ki bhi ahl-e-kashf-o-karamat zaat hai  
hasti ba-juz fana-e-musalsal ke kuchh nahin  
phir kis liye ye fikr-e-qarar-o-sabat hai  
us jan-e-dosti ka khulus-e-nihan na puchh  
jis ka sitam bhi ghairat-e-sad-iltifat hai  
yuun to hazar dard se rote hain bad-nasib  
tum dil dukhao vaqt-e-musibat to baat hai  
unvan ghaflaton ke hain qurbat ho ya visal  
bas fursat-e-hayat 'firaq' ek raat hai  
ab daur-e-asman hai na daur-e-hayat hai  
ai dard-e-hijr tu hi bata kitni raat hai  
har kaenat se ye alag kaenat hai  
hairat-sara-e-ishq mein din hai na raat hai  
jina jo aa gaya to ajal bhi hayat hai  
aur yun to umr-e-khizr bhi kya be-sabaat hai  
kyun intiha-e-hosh ko kahte hain be-khudi  
khurshid hi ki aakhiri manzil to raat hai  
hasti ko jis ne zalzala-saman bana diya  
wo dil qarar pae muqaddar ki baat hai  
ye mushagafiyan hain giran tab-e-ishq par  
kis ko dimagh-e-kawish-e-zat-o-sifat hai  
toda hai la-makan ki hadon ko bhi ishq ne  
zindan-e-aql teri to kya kaenat hai  
gardun sharar-e-barq-e-dil-e-be-qarar dekh  
jin se ye teri taron bhari raat raat hai  
gum ho ke har jagah hain za-khud raftagan-e-ishq  
un ki bhi ahl-e-kashf-o-karamat zat hai  
hasti ba-juz fana-e-musalsal ke kuchh nahin  
phir kis liye ye fikr-e-qarar-o-sabaat hai  
us jaan-e-dosti ka khulus-e-nihan na puchh  
jis ka sitam bhi ghairat-e-sad-iltifat hai  
yun to hazar dard se rote hain bad-nasib  
tum dil dukhao waqt-e-musibat to baat hai  
unwan ghaflaton ke hain qurbat ho ya visal  
bas fursat-e-hayat 'firaq' ek raat hai  
