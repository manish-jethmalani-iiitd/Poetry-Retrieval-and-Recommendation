dua ka tuuta hua harf sard aah men hai  
tiri juda.i ka manzar abhi nigah men hai  
tire badalne ke ba-vasf tujh ko chaha hai  
ye e'tiraf bhi shamil mire gunah men hai  
azaab dega to phir mujh ko khvab bhi dega  
main mutma.in huun mira dil tiri panah men hai  
bikhar chuka hai magar muskura ke milta hai  
vo rakh rakhao abhi mere kaj-kulah men hai  
jise bahar ke mehman khali chhod ga.e  
vo ik makan abhi tak makin ki chaah men hai  
yahi vo din the jab ik dusre ko paaya tha  
hamari sal-girah thiik ab ke maah men hai  
main bach bhi ja.un to tanha.i maar dalegi  
mire qabile ka har fard qatl-gah men hai  
dua ka tuta hua harf sard aah mein hai  
teri judai ka manzar abhi nigah mein hai  
tere badalne ke ba-wasf tujh ko chaha hai  
ye e'tiraf bhi shamil mere gunah mein hai  
azab dega to phir mujh ko khwab bhi dega  
main mutmain hun mera dil teri panah mein hai  
bikhar chuka hai magar muskura ke milta hai  
wo rakh rakhao abhi mere kaj-kulah mein hai  
jise bahaar ke mehman khali chhod gae  
wo ek makan abhi tak makin ki chah mein hai  
yahi wo din the jab ek dusre ko paya tha  
hamari sal-girah thik ab ke mah mein hai  
main bach bhi jaun to tanhai mar dalegi  
mere qabile ka har fard qatl-gah mein hai  
