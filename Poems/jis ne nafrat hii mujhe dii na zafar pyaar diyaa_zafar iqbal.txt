jis ne nafrat hi mujhe di na 'zafar' pyaar diya  
main ne sab kuchh use kyuun haar diya vaar diya  
ik nazar nisf nazar shokh ne daali dil par  
aur is dasht ko pairaya-e-gulzar diya  
vaqt zaa.e na karo ham nahin aise vaise  
ye ishara to mujhe us ne ka.i baar diya  
zinda rakhta tha mujhe shakl dikha kar apni  
kahin ru-posh hua aur mujhe maar diya  
koi is baat ko taslim kare ya na kare  
sub.h ki sair ne mujh ko dil bimar diya  
zardiyan hain mire chehre pe 'zafar' us ghar ki  
us ne akhir mujhe rang-e-dar-o-divar diya  
jis ne nafrat hi mujhe di na 'zafar' pyar diya  
main ne sab kuchh use kyun haar diya war diya  
ek nazar nisf nazar shokh ne dali dil par  
aur is dasht ko pairaya-e-gulzar diya  
waqt zae na karo hum nahin aise waise  
ye ishaara to mujhe us ne kai bar diya  
zinda rakhta tha mujhe shakl dikha kar apni  
kahin ru-posh hua aur mujhe mar diya  
koi is baat ko taslim kare ya na kare  
subh ki sair ne mujh ko dil bimar diya  
zardiyan hain mere chehre pe 'zafar' us ghar ki  
us ne aakhir mujhe rang-e-dar-o-diwar diya  
