ham ne hi lautne ka irada nahin kiya  
us ne bhi bhuul jaane ka va.ada nahin kiya  
dukh odhte nahin kabhi jashn-e-tarab men ham  
malbus-e-dil ko tan ka labada nahin kiya  
jo gham mila hai bojh uthaya hai us ka khud  
sar zer-e-bar-e-saghar-o-bada nahin kiya  
kar-e-jahan hamen bhi bahut the safar ki shaam  
us ne bhi iltifat ziyada nahin kiya  
aamad pe teri itr o charagh o subu na hon  
itna bhi bud-o-bash ko saada nahin kiya  
hum ne hi lautne ka irada nahin kiya  
us ne bhi bhul jaane ka wada nahin kiya  
dukh odhte nahin kabhi jashn-e-tarab mein hum  
malbus-e-dil ko tan ka labaada nahin kiya  
jo gham mila hai bojh uthaya hai us ka khud  
sar zer-e-bar-e-saghar-o-baada nahin kiya  
kar-e-jahan hamein bhi bahut the safar ki sham  
us ne bhi iltifat ziyaada nahin kiya  
aamad pe teri itr o charagh o subu na hon  
itna bhi bud-o-bash ko sada nahin kiya  
