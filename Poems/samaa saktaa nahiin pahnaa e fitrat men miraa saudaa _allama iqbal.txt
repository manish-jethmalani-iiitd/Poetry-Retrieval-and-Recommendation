sama sakta nahin pahna-e-fitrat men mira sauda  
ghalat tha ai junun shayad tira andaza-e-sahra  
khudi se is tilism-e-rang-o-bu ko tod sakte hain  
yahi tauhid thi jis ko na tu samjha na main samjha  
nigah paida kar ai ghafil tajalli ain-e-fitrat hai  
ki apni mauj se begana rah sakta nahin dariya  
raqabat ilm o irfan men ghalat-bini hai mimbar ki  
ki vo hallaj ki suuli ko samjha hai raqib apna  
khuda ke paak bandon ko hukumat men ghulami men  
zirah koi agar mahfuz rakhti hai to istighna  
na kar taqlid ai jibril mere jazb-o-masti ki  
tan-asan arshiyon ko zikr o tasbih o tavaf aula  
bahut dekhe hain main ne mashriq o maghrib ke mai-khane  
yahan saaqi nahin paida vahan be-zauq hai sahba  
na iran men rahe baaqi na turan men rahe baaqi  
vo bande faqr tha jin ka halak-e-qaisar-o-kisra  
yahi shaikh-e-haram hai jo chura kar bech khata hai  
galim-e-buzar o dalq-e-uves o chadar-e-zahra  
huzur-e-haq men israfil ne meri shikayat ki  
ye banda vaqt se pahle qayamat kar na de barpa  
nida aa.i ki ashob-e-qayamat se ye kya kam hai  
' girafta chiniyan ehram o makki khufta dar bat.ha  
labalab shisha-e-tahzib-e-hazir hai mai-e-la se  
magar saaqi ke hathon men nahin paimana-e-illa  
daba rakkha hai is ko zakhma-var ki tez-dasti ne  
bahut niche suron men hai abhi europe ka vavaila  
isi dariya se uthti hai vo mauj-e-tund-jaulan bhi  
nahangon ke nasheman jis se hote hain tah-o-bala  
ghulami kya hai zauq-e-husn-o-zeba.i se mahrumi  
jise zeba kahen azad bande hai vahi zeba  
bharosa kar nahin sakte ghulamon ki basirat par  
ki duniya men faqat mardan-e-hur ki aankh hai biina  
vahi hai sahib-e-imroz jis ne apni himmat se  
zamane ke samundar se nikala gauhar-e-farda  
farangi shishagar ke fan se patthar ho ga.e paani  
miri iksir ne shishe ko bakhshi sakhti-e-khara  
rahe hain aur hain fir.aun meri ghaat men ab tak  
magar kya gham ki meri astin men hai yad-e-baiza  
vo chingari khas-o-khashak se kis tarah dab jaa.e  
jise haq ne kiya ho nistan ke vaste paida  
mohabbat kheshtan biini mohabbat kheshtan daari  
mohabbat astan-e-qaisar-o-kisra se be-parva  
ajab kya gar mah o parvin mire nakhchir ho jaa.en  
ki bar fitrak-e-sahib daulat-e-bastam sar-e-khud ra  
vo dana-e-subul khatmur-rusul maula-e-kul jis ne  
ghubar-e-rah ko bakhsha farogh-e-vadi-e-sina  
nigah-e-ishq o masti men vahi avval vahi akhir  
vahi qur.an vahi furqan vahi yasin vahi taaha  
'sana.i' ke adab se main ne ghavvasi na ki varna  
abhi is bahr men baaqi hain lakhon lulu-e-lala  
sama sakta nahin pahna-e-fitrat mein mera sauda  
ghalat tha ai junun shayad tera andaza-e-sahra  
khudi se is tilism-e-rang-o-bu ko tod sakte hain  
yahi tauhid thi jis ko na tu samjha na main samjha  
nigah paida kar ai ghafil tajalli ain-e-fitrat hai  
ki apni mauj se begana rah sakta nahin dariya  
raqabat ilm o irfan mein ghalat-bini hai mimbar ki  
ki wo hallaj ki suli ko samjha hai raqib apna  
khuda ke pak bandon ko hukumat mein ghulami mein  
zirah koi agar mahfuz rakhti hai to istighna  
na kar taqlid ai jibril mere jazb-o-masti ki  
tan-asan arshiyon ko zikr o tasbih o tawaf aula  
bahut dekhe hain main ne mashriq o maghrib ke mai-khane  
yahan saqi nahin paida wahan be-zauq hai sahba  
na iran mein rahe baqi na turan mein rahe baqi  
wo bande faqr tha jin ka halak-e-qaisar-o-kisra  
yahi shaikh-e-haram hai jo chura kar bech khata hai  
galim-e-buzar o dalq-e-uwes o chadar-e-zahra  
huzur-e-haq mein israfil ne meri shikayat ki  
ye banda waqt se pahle qayamat kar na de barpa  
nida aai ki aashob-e-qayamat se ye kya kam hai  
' girafta chiniyan ehram o makki khufta dar batha  
labaalab shisha-e-tahzib-e-hazir hai mai-e-la se  
magar saqi ke hathon mein nahin paimana-e-illa  
daba rakkha hai is ko zakhma-war ki tez-dasti ne  
bahut niche suron mein hai abhi europe ka wawaila  
isi dariya se uthti hai wo mauj-e-tund-jaulan bhi  
nahangon ke nasheman jis se hote hain tah-o-baala  
ghulami kya hai zauq-e-husn-o-zebai se mahrumi  
jise zeba kahen aazad bande hai wahi zeba  
bharosa kar nahin sakte ghulamon ki basirat par  
ki duniya mein faqat mardan-e-hur ki aankh hai bina  
wahi hai sahib-e-imroz jis ne apni himmat se  
zamane ke samundar se nikala gauhar-e-farda  
farangi shishagar ke fan se patthar ho gae pani  
meri iksir ne shishe ko bakhshi sakhti-e-khara  
rahe hain aur hain firaun meri ghat mein ab tak  
magar kya gham ki meri aastin mein hai yad-e-baiza  
wo chingari khas-o-khashak se kis tarah dab jae  
jise haq ne kiya ho nistan ke waste paida  
mohabbat kheshtan bini mohabbat kheshtan dari  
mohabbat aastan-e-qaisar-o-kisra se be-parwa  
ajab kya gar mah o parwin mere nakhchir ho jaen  
ki bar fitrak-e-sahib daulat-e-bastam sar-e-khud ra  
wo dana-e-subul khatmur-rusul maula-e-kul jis ne  
ghubar-e-rah ko bakhsha farogh-e-wadi-e-sina  
nigah-e-ishq o masti mein wahi awwal wahi aakhir  
wahi quran wahi furqan wahi yasin wahi taha  
'sanai' ke adab se main ne ghawwasi na ki warna  
abhi is bahr mein baqi hain lakhon lulu-e-lala  
