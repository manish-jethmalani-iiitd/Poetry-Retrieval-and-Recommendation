ye jagah ahl-e-junun ab nahin rahne vaali  
fursat-e-ishq mayassar kahan pahle vaali  
koi dariya ho kahin jo mujhe sairab kare  
ek hasrat hai jo puuri nahin hone vaali  
vaqt koshish kare main chahun magar yaad tiri  
dhundli ho sakti hai dil se nahin mitne vaali  
ab mire khvabon ki baari hai yahi lagta hai  
niind to chhin chuki kab ki mire hisse vaali  
in dinon main bhi huun kuchh kar-e-jahan men masruf  
baat tujh men bhi nahin rah ga.i pahle vaali  
ye jagah ahl-e-junun ab nahin rahne wali  
fursat-e-ishq mayassar kahan pahle wali  
koi dariya ho kahin jo mujhe sairab kare  
ek hasrat hai jo puri nahin hone wali  
waqt koshish kare main chahun magar yaad teri  
dhundli ho sakti hai dil se nahin mitne wali  
ab mere khwabon ki bari hai yahi lagta hai  
nind to chhin chuki kab ki mere hisse wali  
in dinon main bhi hun kuchh kar-e-jahan mein masruf  
baat tujh mein bhi nahin rah gai pahle wali  
