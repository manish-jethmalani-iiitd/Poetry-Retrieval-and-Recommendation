ab aa.en ya na aa.en idhar puchhte chalo  
kya chahti hai un ki nazar puchhte chalo  
ham se agar hai tark-e-ta.alluq to kya hua  
yaaro koi to un ki khabar puchhte chalo  
jo khud ko kah rahe hain ki manzil-shanas hain  
un ko bhi kya khabar hai magar puchhte chalo  
kis manzil-e-murad ki janib ravan hain ham  
ai rah-ravan-e-khak-basar puchhte chalo  
ab aaen ya na aaen idhar puchhte chalo  
kya chahti hai un ki nazar puchhte chalo  
hum se agar hai tark-e-talluq to kya hua  
yaro koi to un ki khabar puchhte chalo  
jo khud ko kah rahe hain ki manzil-shanas hain  
un ko bhi kya khabar hai magar puchhte chalo  
kis manzil-e-murad ki jaanib rawan hain hum  
ai rah-rawan-e-khak-basar puchhte chalo  
