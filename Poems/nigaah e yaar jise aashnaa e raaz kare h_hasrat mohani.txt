nigah-e-yar jise ashna-e-raz kare  
vo apni khubi-e-qismat pe kyuun na naaz kare  
dilon ko fikr-e-do-alam se kar diya azad  
tire junun ka khuda silsila daraz kare  
khirad ka naam junun pad gaya junun ka khirad  
jo chahe aap ka husn-e-karishma-saz kare  
tire sitam se main khush huun ki ghaliban yuun bhi  
mujhe vo shamil-e-arbab-e-imtiyaz kare  
gham-e-jahan se jise ho faragh ki khvahish  
vo un ke dard-e-mohabbat se saz-baz kare  
ummid-var hain har samt ashiqon ke giroh  
tiri nigah ko allah dil-navaz kare  
tire karam ka saza-var to nahin 'hasrat'  
ab aage teri khushi hai jo sarfaraz kare  
nigah-e-yar jise aashna-e-raaz kare  
wo apni khubi-e-qismat pe kyun na naz kare  
dilon ko fikr-e-do-alam se kar diya aazad  
tere junun ka khuda silsila daraaz kare  
khirad ka nam junun pad gaya junun ka khirad  
jo chahe aap ka husn-e-karishma-saz kare  
tere sitam se main khush hun ki ghaaliban yun bhi  
mujhe wo shamil-e-arbab-e-imtiyaz kare  
gham-e-jahan se jise ho faragh ki khwahish  
wo un ke dard-e-mohabbat se saz-baz kare  
ummid-war hain har samt aashiqon ke giroh  
teri nigah ko allah dil-nawaz kare  
tere karam ka saza-war to nahin 'hasrat'  
ab aage teri khushi hai jo sarfaraaz kare  
