jo guzri mujh pe mat us se kaho hua so hua  
bala-kashan-e-mohabbat pe jo hua so hua  
mabada ho koi zalim tira gareban-gir  
mire lahu ko tu daman se dho hua so hua  
pahunch chuka hai sar-e-zakhm dil talak yaaro  
koi subu koi marham rakho hua so hua  
kahe hai sun ke miri sarguzisht vo be-rahm  
ye kaun zikr hai jaane bhi do hua so hua  
khuda ke vaste aa darguzar gunah se mire  
na hoga phir kabhu ai tund-khu hua so hua  
ye kaun haal hai ahval-e-dil pe ai ankho  
na phuut phuut ke itna baho hua so hua  
na kuchh zarar hua shamshir ka na hathon ka  
mire hi sar pe ai jallad jo hua so hua  
diya use dil o diin ab ye jaan hai 'sauda'  
phir aage dekhiye jo ho so ho hua so hua  
jo guzri mujh pe mat us se kaho hua so hua  
bala-kashan-e-mohabbat pe jo hua so hua  
mabaada ho koi zalim tera gareban-gir  
mere lahu ko tu daman se dho hua so hua  
pahunch chuka hai sar-e-zakhm dil talak yaro  
koi subu koi marham rakho hua so hua  
kahe hai sun ke meri sarguzisht wo be-rahm  
ye kaun zikr hai jaane bhi do hua so hua  
khuda ke waste aa darguzar gunah se mere  
na hoga phir kabhu ai tund-khu hua so hua  
ye kaun haal hai ahwal-e-dil pe ai aankho  
na phut phut ke itna baho hua so hua  
na kuchh zarar hua shamshir ka na hathon ka  
mere hi sar pe ai jallad jo hua so hua  
diya use dil o din ab ye jaan hai 'sauda'  
phir aage dekhiye jo ho so ho hua so hua  
