daman-e-dil pe nahin barish-e-ilham abhi  
ishq na-pukhta abhi jazb-e-darun khaam abhi  
khud hi jhukta huun ki da.ava-e-junun kya kijiye  
kuchh gavara bhi hai ye qaid-e-dar-o-bam abhi  
ye javani to abhi ma.il-e-paikar nahin  
ye javani to hai rusva-e-mai-o-jam abhi  
vaa.iz o shaikh ne sar jod ke badnam kiya  
varna badnam na hoti mai-e-gulfam abhi  
main ba-sad-fakhriya zuhhad se kahta huun 'majaz'  
mujh ko hasil, sharf-e-bai.at-e-khayyam abhi  
daman-e-dil pe nahin barish-e-ilham abhi  
ishq na-pukhta abhi jazb-e-darun kham abhi  
khud hi jhukta hun ki dawa-e-junun kya kijiye  
kuchh gawara bhi hai ye qaid-e-dar-o-baam abhi  
ye jawani to abhi mail-e-paikar nahin  
ye jawani to hai ruswa-e-mai-o-jam abhi  
waiz o shaikh ne sar jod ke badnam kiya  
warna badnam na hoti mai-e-gulfam abhi  
main ba-sad-fakhriya zuhhad se kahta hun 'majaz'  
mujh ko hasil, sharf-e-baiat-e-khayyam abhi  
