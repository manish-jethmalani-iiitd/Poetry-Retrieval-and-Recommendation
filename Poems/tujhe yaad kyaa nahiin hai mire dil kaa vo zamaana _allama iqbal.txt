tujhe yaad kya nahin hai mire dil ka vo zamana  
vo adab-gah-e-mohabbat vo nigah ka taziyana  
ye butan-e-asr-e-hazir ki bane hain madrase men  
na ada-e-kafirana na tarash-e-azrana  
nahin is khuli faza men koi gosha-e-faraghat  
ye jahan ajab jahan hai na qafas na ashiyana  
rag-e-tak muntazir hai tiri barish-e-karam ki  
ki ajam ke mai-kadon men na rahi mai-e-mughana  
mire ham-safir ise bhi asar-e-bahar samjhe  
unhen kya khabar ki kya hai ye nava-e-ashiqana  
mire khaak o khuun se tu ne ye jahan kiya hai paida  
sila-e-shahid kya hai tab-o-tab-e-javedana  
tiri banda-parvari se mire din guzar rahe hain  
na gila hai doston ka na shikayat-e-zamana  
tujhe yaad kya nahin hai mere dil ka wo zamana  
wo adab-gah-e-mohabbat wo nigah ka taziyana  
ye butan-e-asr-e-hazir ki bane hain madrase mein  
na ada-e-kafirana na tarash-e-azrana  
nahin is khuli faza mein koi gosha-e-faraghat  
ye jahan ajab jahan hai na qafas na aashiyana  
rag-e-tak muntazir hai teri barish-e-karam ki  
ki ajam ke mai-kadon mein na rahi mai-e-mughana  
mere ham-safir ise bhi asar-e-bahaar samjhe  
unhen kya khabar ki kya hai ye nawa-e-ashiqana  
mere khak o khun se tu ne ye jahan kiya hai paida  
sila-e-shahid kya hai tab-o-tab-e-jawedana  
teri banda-parwari se mere din guzar rahe hain  
na gila hai doston ka na shikayat-e-zamana  
