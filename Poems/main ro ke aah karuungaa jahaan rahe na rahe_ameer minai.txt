main ro ke aah karunga jahan rahe na rahe  
zamin rahe na rahe asman rahe na rahe  
rahe vo jan-e-jahan ye jahan rahe na rahe  
makin ki khair ho ya rab makan rahe na rahe  
abhi mazar par ahbab fatiha padh len  
phir is qadar bhi hamara nishan rahe na rahe  
khuda ke vaste kalma buton ka padh zahid  
phir ikhtiyar men ghafil zaban rahe na rahe  
khizan to khair se guzri chaman men bulbul ki  
bahar aa.i hai ab ashiyan rahe na rahe  
chala to huun pa.e iz.har-e-dard-e-dil dekhun  
huzur-e-yar majal-e-bayan rahe na rahe  
'amir' jama hain ahbab dard-e-dil kah le  
phir iltifat-e-dil-e-dostan rahe na rahe  
main ro ke aah karunga jahan rahe na rahe  
zamin rahe na rahe aasman rahe na rahe  
rahe wo jaan-e-jahan ye jahan rahe na rahe  
makin ki khair ho ya rab makan rahe na rahe  
abhi mazar par ahbab fatiha padh len  
phir is qadar bhi hamara nishan rahe na rahe  
khuda ke waste kalma buton ka padh zahid  
phir ikhtiyar mein ghafil zaban rahe na rahe  
khizan to khair se guzri chaman mein bulbul ki  
bahaar aai hai ab aashiyan rahe na rahe  
chala to hun pae izhaar-e-dard-e-dil dekhun  
huzur-e-yar majal-e-bayan rahe na rahe  
'amir' jama hain ahbab dard-e-dil kah le  
phir iltifat-e-dil-e-dostan rahe na rahe  
