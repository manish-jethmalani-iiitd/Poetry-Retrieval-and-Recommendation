ulte vo shikve karte hain aur kis ada ke saath  
be-taqati ke ta.ane hain uzr-e-jafa ke saath  
bahr-ayadat aa.e vo lekin qaza ke saath  
dam hi nikal gaya mira avaz-e-pa ke saath  
be-parda ghair paas use baitha na dekhte  
uth jaate kaash ham bhi jahan se haya ke saath  
vo lala-ru gaya na ho gulgasht-e-bagh ko  
kuchh rang bu-e-gul ke evaz hai saba ke saath  
us ki gali kahan ye to kuchh bagh-e-khuld hai  
kis jaa.e mujh ko chhod ga.i maut la ke saath  
aati hai bu-e-dagh-e-shab-e-tar hijr men  
siina bhi chaak ho na gaya ho qaba ke saath  
gulbang kis ka mashvara-e-qatl ho gaya  
kuchh aaj bu-e-khun hai vahan ki hava ke saath  
the va.ade se phir aane ke khush ye khabar na thi  
hai apni zindagani usi bevafa ke saath  
kuche se apne ghair ka munh hai mita sake  
ashiq ka sar laga hai tire naqsh-e-pa ke saath  
allah re gumrahi but o but-khana chhod kar  
'momin' chala hai kaabe ko ik parsa ke saath  
ulte wo shikwe karte hain aur kis ada ke sath  
be-taqati ke tane hain uzr-e-jafa ke sath  
bahr-ayaadat aae wo lekin qaza ke sath  
dam hi nikal gaya mera aawaz-e-pa ke sath  
be-parda ghair pas use baitha na dekhte  
uth jate kash hum bhi jahan se haya ke sath  
wo lala-ru gaya na ho gulgasht-e-bagh ko  
kuchh rang bu-e-gul ke ewaz hai saba ke sath  
us ki gali kahan ye to kuchh bagh-e-khuld hai  
kis jae mujh ko chhod gai maut la ke sath  
aati hai bu-e-dagh-e-shab-e-tar hijr mein  
sina bhi chaak ho na gaya ho qaba ke sath  
gulbang kis ka mashwara-e-qatl ho gaya  
kuchh aaj bu-e-khun hai wahan ki hawa ke sath  
the wade se phir aane ke khush ye khabar na thi  
hai apni zindagani usi bewafa ke sath  
kuche se apne ghair ka munh hai mita sake  
aashiq ka sar laga hai tere naqsh-e-pa ke sath  
allah re gumrahi but o but-khana chhod kar  
'momin' chala hai kabe ko ek parsa ke sath  
