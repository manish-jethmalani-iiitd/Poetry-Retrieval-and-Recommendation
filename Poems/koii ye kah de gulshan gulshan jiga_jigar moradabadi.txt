koi ye kah de gulshan gulshan  
laakh bala.en ek nasheman  
qatil rahbar qatil rahzan  
dil sa dost na dil sa dushman  
phuul khile hain gulshan gulshan  
lekin apna apna daman  
ishq hai pyare khel nahin hai  
ishq hai kare-shisha-o-ahan  
khair mizaj-e-husn ki ya-rab  
tez bahut hai dil ki dhadkan  
aa ki na jaane tujh bin kab se  
ruuh hai lasha jism hai madfan  
aaj na jaane raaz ye kya hai  
hijr ki raat aur itni raushan  
umren bitin sadiyan guzrin  
hai vahi ab tak ishq ka bachpan  
tujh sa hasin aur khun-e-mohabbat  
vahm hai shayad surkhi-e-daman  
barq-e-havadis allah allah  
jhuum rahi hai shakh-e-nasheman  
tu ne sulajh kar gesu-e-janan  
aur badha di shauq ki uljhan  
rahmat hogi talib-e-isyan  
rashk karegi paki-e-daman  
dil ki mujassam a.ina-saman  
aur vo zalim a.ina-dushman  
baithe ham har bazm men lekin  
jhaad ke utthe apna daman  
hasti-e-sha.er allah allah  
husn ki manzil ishq ka maskan  
rangin fitrat saada tabi.at  
farsh-nashin aur arsh-nasheman  
kaam adhura aur azadi  
naam bade aur thode darshan  
sham.a hai lekin dhundli dhu.dli  
saaya hai lekin raushan raushan  
kanton ka bhi haq hai kuchh akhir  
kaun chhuda.e apna daman  
chalti phirti chhanv hai pyare  
kis ka sahra kaisa gulshan  
koi ye kah de gulshan gulshan  
lakh balaen ek nasheman  
qatil rahbar qatil rahzan  
dil sa dost na dil sa dushman  
phul khile hain gulshan gulshan  
lekin apna apna daman  
ishq hai pyare khel nahin hai  
ishq hai kare-shisha-o-ahan  
khair mizaj-e-husn ki ya-rab  
tez bahut hai dil ki dhadkan  
aa ki na jaane tujh bin kab se  
ruh hai lasha jism hai madfan  
aaj na jaane raaz ye kya hai  
hijr ki raat aur itni raushan  
umren bitin sadiyan guzrin  
hai wahi ab tak ishq ka bachpan  
tujh sa hasin aur khun-e-mohabbat  
wahm hai shayad surkhi-e-daman  
barq-e-hawadis allah allah  
jhum rahi hai shakh-e-nasheman  
tu ne sulajh kar gesu-e-jaanan  
aur badha di shauq ki uljhan  
rahmat hogi talib-e-isyan  
rashk karegi paki-e-daman  
dil ki mujassam aaina-saman  
aur wo zalim aaina-dushman  
baithe hum har bazm mein lekin  
jhad ke utthe apna daman  
hasti-e-shaer allah allah  
husn ki manzil ishq ka maskan  
rangin fitrat sada tabiat  
farsh-nashin aur arsh-nasheman  
kaam adhura aur aazadi  
nam bade aur thode darshan  
shama hai lekin dhundli dhudli  
saya hai lekin raushan raushan  
kanton ka bhi haq hai kuchh aakhir  
kaun chhudae apna daman  
chalti phirti chhanw hai pyare  
kis ka sahra kaisa gulshan  
