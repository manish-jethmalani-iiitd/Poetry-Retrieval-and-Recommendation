chupke chupke raat din aansu bahana yaad hai  
ham ko ab tak ashiqi ka vo zamana yaad hai  
ba-hazaran iztirab o sad-hazaran ishtiyaq  
tujh se vo pahle-pahal dil ka lagana yaad hai  
baar baar uthna usi janib nigah-e-shauq ka  
aur tira ghurfe se vo ankhen ladana yaad hai  
tujh se kuchh milte hi vo bebak ho jaana mira  
aur tira danton men vo ungli dabana yaad hai  
khinch lena vo mira parde ka kona daf.atan  
aur dupatte se tira vo munh chhupana yaad hai  
jaan kar sota tujhe vo qasd-e-pa-bosi mira  
aur tira thukra ke sar vo muskurana yaad hai  
tujh ko jab tanha kabhi paana to az-rah-e-lihaz  
hal-e-dil baton hi baton men jatana yaad hai  
jab siva mere tumhara koi divana na tha  
sach kaho kuchh tum ko bhi vo kar-khana yaad hai  
ghair ki nazron se bach kar sab ki marzi ke khilaf  
vo tira chori-chhupe raton ko aana yaad hai  
aa gaya gar vasl ki shab bhi kahin zikr-e-firaq  
vo tira ro ro ke mujh ko bhi rulana yaad hai  
dopahar ki dhuup men mere bulane ke liye  
vo tira kothe pe nange paanv aana yaad hai  
aaj tak nazron men hai vo sohbat-e-raz-o-niyaz  
apna jaana yaad hai tera bulana yaad hai  
mithi mithi chhed kar baten nirali pyaar ki  
zikr dushman ka vo baton men udana yaad hai  
dekhna mujh ko jo bargashta to sau sau naaz se  
jab mana lena to phir khud ruuth jaana yaad hai  
chori chori ham se tum aa kar mile the jis jagah  
muddaten guzrin par ab tak vo thikana yaad hai  
shauq men mehndi ke vo be-dast-o-pa hona tira  
aur mira vo chhedna vo gudgudana yaad hai  
bavajud-e-iddi.a-e-ittiqa 'hasrat' mujhe  
aaj tak ahd-e-havas ka vo fasana yaad hai  
chupke chupke raat din aansu bahana yaad hai  
hum ko ab tak aashiqi ka wo zamana yaad hai  
ba-hazaran iztirab o sad-hazaran ishtiyaq  
tujh se wo pahle-pahal dil ka lagana yaad hai  
bar bar uthna usi jaanib nigah-e-shauq ka  
aur tera ghurfe se wo aankhen ladana yaad hai  
tujh se kuchh milte hi wo bebak ho jaana mera  
aur tera danton mein wo ungli dabana yaad hai  
khinch lena wo mera parde ka kona dafatan  
aur dupatte se tera wo munh chhupana yaad hai  
jaan kar sota tujhe wo qasd-e-pa-bosi mera  
aur tera thukra ke sar wo muskurana yaad hai  
tujh ko jab tanha kabhi pana to az-rah-e-lihaz  
haal-e-dil baaton hi baaton mein jatana yaad hai  
jab siwa mere tumhaara koi diwana na tha  
sach kaho kuchh tum ko bhi wo kar-khana yaad hai  
ghair ki nazron se bach kar sab ki marzi ke khilaf  
wo tera chori-chhupe raaton ko aana yaad hai  
aa gaya gar wasl ki shab bhi kahin zikr-e-firaq  
wo tera ro ro ke mujh ko bhi rulana yaad hai  
dopahar ki dhup mein mere bulane ke liye  
wo tera kothe pe nange panw aana yaad hai  
aaj tak nazron mein hai wo sohbat-e-raaz-o-niyaz  
apna jaana yaad hai tera bulana yaad hai  
mithi mithi chhed kar baaten nirali pyar ki  
zikr dushman ka wo baaton mein udana yaad hai  
dekhna mujh ko jo bargashta to sau sau naz se  
jab mana lena to phir khud ruth jaana yaad hai  
chori chori hum se tum aa kar mile the jis jagah  
muddaten guzrin par ab tak wo thikana yaad hai  
shauq mein mehndi ke wo be-dast-o-pa hona tera  
aur mera wo chhedna wo gudgudana yaad hai  
bawajud-e-iddia-e-ittiqa 'hasrat' mujhe  
aaj tak ahd-e-hawas ka wo fasana yaad hai  
