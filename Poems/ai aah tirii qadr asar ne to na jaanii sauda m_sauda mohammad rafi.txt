ai aah tiri qadr asar ne to na jaani  
go tuj ko laqab ham ne diya arsh-makani  
yak khalq ki nazron men subuk ho gaya lekin  
karta huun main ab tak tiri khatir pe girani  
tuk dida-e-tahqiq se tu dekh zulekha  
har chaah men aata hai nazar yusuf-e-sani  
mamur hai jis roz se virana-e-duniya  
har jins ke insan ki ye maati ga.i chhani  
ik vamiq-e-nau ka hai samajh chaak gareban  
karti hai jo rakhna koi divar purani  
bulbul hi sisakti na thi kuchh baagh men tujh bin  
shabnam gulon ke munh men chuvati rahi paani  
hai gosh-zada khalq mira qissa-e-jan-kah  
jab se ki na samjhe tha tu chidiya ki kahani  
juun sham.a mujhe sharm hai zunnar ki ai shaikh  
maala na japun raat ko be-ashk-fishani  
jis samt nazar mauj-e-sarab aave to ye jaan  
hovegi kisi zulf-e-chalipa ki nishani  
kya kya mile laila-manshan khaak men 'sauda'  
go apne bhi mahbub ki dekhi na javani  
ai aah teri qadr asar ne to na jaani  
go tuj ko laqab hum ne diya arsh-makani  
yak khalq ki nazron mein subuk ho gaya lekin  
karta hun main ab tak teri khatir pe girani  
tuk dida-e-tahqiq se tu dekh zulekha  
har chah mein aata hai nazar yusuf-e-sani  
mamur hai jis roz se virana-e-duniya  
har jins ke insan ki ye mati gai chhani  
ek wamiq-e-nau ka hai samajh chaak gareban  
karti hai jo rakhna koi diwar purani  
bulbul hi sisakti na thi kuchh bagh mein tujh bin  
shabnam gulon ke munh mein chuwati rahi pani  
hai gosh-zada khalq mera qissa-e-jaan-kah  
jab se ki na samjhe tha tu chidiya ki kahani  
jun shama mujhe sharm hai zunnar ki ai shaikh  
mala na japun raat ko be-ashk-fishani  
jis samt nazar mauj-e-sarab aawe to ye jaan  
howegi kisi zulf-e-chalipa ki nishani  
kya kya mile laila-manshan khak mein 'sauda'  
go apne bhi mahbub ki dekhi na jawani  
