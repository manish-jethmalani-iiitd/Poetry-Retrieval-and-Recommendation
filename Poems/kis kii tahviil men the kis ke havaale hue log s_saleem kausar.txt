kis ki tahvil men the kis ke havale hue log  
chashm-e-girya men rahe dil se nikale hue log  
kab se rahon men tiri gard bane baithe hain  
tujh se milne ke liye vaqt ko taale hue log  
kahin ankhon se chhalakne nahin dete tujh ko  
kaise phirte hain tire khvab sambhale hue log  
daman-e-sub.h men girte hue taron ki tarah  
jal rahe hain tiri qurbat ke ujale hue log  
ya tujhe rakhte hain ya phir tiri khvahish dil men  
aise duniya men kahan chahne vaale hue log  
kis ki tahwil mein the kis ke hawale hue log  
chashm-e-girya mein rahe dil se nikale hue log  
kab se rahon mein teri gard bane baithe hain  
tujh se milne ke liye waqt ko tale hue log  
kahin aankhon se chhalakne nahin dete tujh ko  
kaise phirte hain tere khwab sambhaale hue log  
daman-e-subh mein girte hue taron ki tarah  
jal rahe hain teri qurbat ke ujale hue log  
ya tujhe rakhte hain ya phir teri khwahish dil mein  
aise duniya mein kahan chahne wale hue log  
