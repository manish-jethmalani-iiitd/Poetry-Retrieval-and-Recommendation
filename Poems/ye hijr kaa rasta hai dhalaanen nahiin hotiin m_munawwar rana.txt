ye hijr ka rasta hai dhalanen nahin hotin  
sahra men charaghon ki dukanen nahin hotin  
khushbu ka ye jhonka abhi aaya hai udhar se  
kis ne kaha sahra men azanen nahin hotin  
kya marte hue log ye insan nahin hain  
kya hanste hue phulon men janen nahin hotin  
ab koi ghazal-chehra dikha.i nahin deta  
ab shahr men abru ki kamanen nahin hotin  
in par kisi mausam ka asar kyuun nahin hota  
radd kyuun tiri yadon ki udanen nahin hotin  
ye sher hai chhup kar kabhi hamla nahin karta  
maidani ilaqon men machanen nahin hotin  
kuchh baat thi jo lab nahin khulte the hamare  
tum samjhe the gungon ke zabanen nahin hotin  
ye hijr ka rasta hai dhalanen nahin hotin  
sahra mein charaghon ki dukanen nahin hotin  
khushbu ka ye jhonka abhi aaya hai udhar se  
kis ne kaha sahra mein azanen nahin hotin  
kya marte hue log ye insan nahin hain  
kya hanste hue phulon mein jaanen nahin hotin  
ab koi ghazal-chehra dikhai nahin deta  
ab shahr mein abru ki kamanen nahin hotin  
in par kisi mausam ka asar kyun nahin hota  
radd kyun teri yaadon ki udanen nahin hotin  
ye sher hai chhup kar kabhi hamla nahin karta  
maidani ilaqon mein machanen nahin hotin  
kuchh baat thi jo lab nahin khulte the hamare  
tum samjhe the gungon ke zabanen nahin hotin  
