hansne vaale ab ek kaam karen  
jashn-e-girya ka ehtimam karen  
ham bhi kar len jo raushni ghar men  
phir andhere kahan qayam karen  
mujh ko mahrumi-e-nazzara qubul  
aap jalve na apne aam karen  
ik guzarish hai hazrat-e-naseh  
aap ab aur koi kaam karen  
aa chalen us ke dar pe ab ai dil  
zindagi ka safar tamam karen  
haath uthta nahin hai dil se 'khumar'  
ham unhen kis tarah salam karen  
hansne wale ab ek kaam karen  
jashn-e-girya ka ehtimam karen  
hum bhi kar len jo raushni ghar mein  
phir andhere kahan qayam karen  
mujh ko mahrumi-e-nazzara qubul  
aap jalwe na apne aam karen  
ek guzarish hai hazrat-e-naseh  
aap ab aur koi kaam karen  
aa chalen us ke dar pe ab ai dil  
zindagi ka safar tamam karen  
hath uthta nahin hai dil se 'khumar'  
hum unhen kis tarah salam karen  
