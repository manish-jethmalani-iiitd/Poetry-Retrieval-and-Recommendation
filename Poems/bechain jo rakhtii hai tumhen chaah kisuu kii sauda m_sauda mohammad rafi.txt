bechain jo rakhti hai tumhen chaah kisu ki  
shayad ki hui kargar ab aah kisu ki  
us chashm ka ghamza jo kare qatl-e-do-alam  
goshe ko nigah ke nahin parvah kisu ki  
zulfon ki siyahi men kuchh ik daam the apne  
qismat ki hui raat vo tankhvah kisu ki  
kya masraf-e-beja se falak ko hai sarokar  
vo shai kisu ko de jo ho dil-khvah kisu ki  
duniya se guzarna hi ajab kuchh hai ki jis men  
koi na kabhu rok sake raah kisu ki  
chhine se gham-e-ishq shakeba.i o aram  
ai dil ye padi lutti hai bungah kisu ki  
bechain jo rakhti hai tumhein chah kisu ki  
shayad ki hui kargar ab aah kisu ki  
us chashm ka ghamza jo kare qatl-e-do-alam  
goshe ko nigah ke nahin parwah kisu ki  
zulfon ki siyahi mein kuchh ek dam the apne  
qismat ki hui raat wo tankhwah kisu ki  
kya masraf-e-beja se falak ko hai sarokar  
wo shai kisu ko de jo ho dil-khwah kisu ki  
duniya se guzarna hi ajab kuchh hai ki jis mein  
koi na kabhu rok sake rah kisu ki  
chhine se gham-e-ishq shakebai o aaram  
ai dil ye padi lutti hai bungah kisu ki  
