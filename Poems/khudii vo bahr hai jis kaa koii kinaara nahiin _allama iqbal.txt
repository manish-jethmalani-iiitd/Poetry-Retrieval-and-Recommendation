khudi vo bahr hai jis ka koi kinara nahin  
tu aabju ise samjha agar to chara nahin  
tilism-e-gumbad-e-gardun ko tod sakte hain  
zujaj ki ye imarat hai sang-e-khara nahin  
khudi men dubte hain phir ubhar bhi aate hain  
magar ye hausla-e-mard-e-hech-kara nahin  
tire maqam ko anjum-shanas kya jaane  
ki khak-e-zinda hai tu taba-e-sitara nahin  
yahin bahisht bhi hai huur o jibra.il bhi hai  
tiri nigah men abhi shokhi-e-nazara nahin  
mire junun ne zamane ko khuub pahchana  
vo pairahan mujhe bakhsha ki paara paara nahin  
ghazab hai ain-e-karam men bakhil hai fitrat  
ki lal-e-nab men atish to hai sharara nahin  
khudi wo bahr hai jis ka koi kinara nahin  
tu aabju ise samjha agar to chaara nahin  
tilism-e-gumbad-e-gardun ko tod sakte hain  
zujaj ki ye imarat hai sang-e-khara nahin  
khudi mein dubte hain phir ubhar bhi aate hain  
magar ye hausla-e-mard-e-hech-kara nahin  
tere maqam ko anjum-shanas kya jaane  
ki khak-e-zinda hai tu taba-e-sitara nahin  
yahin bahisht bhi hai hur o jibrail bhi hai  
teri nigah mein abhi shokhi-e-nazara nahin  
mere junun ne zamane ko khub pahchana  
wo pairahan mujhe bakhsha ki para para nahin  
ghazab hai ain-e-karam mein bakhil hai fitrat  
ki lal-e-nab mein aatish to hai sharara nahin  
