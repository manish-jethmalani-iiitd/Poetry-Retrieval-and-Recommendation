ye thiik hai ki bahut vahshaten bhi thiik nahin  
magar hamari zara adaten bhi thiik nahin  
agar milo to khule dil ke saath ham se milo  
ki rasmi rasmi si ye chahaten bhi thiik nahin  
ta.alluqat men gahra.iyan to achchhi hain  
kisi se itni magar qurbaten bhi thiik nahin  
dil o dimagh se ghayal hain tere hijr-nasib  
shikasta dar bhi hain un ki chhaten bhi thiik nahin  
qalam utha ke chalo hal-e-dil hi likh daalo  
ki raat din ki bahut furqaten bhi thiik nahin  
tum 'e'tibar' pareshan bhi in dinon ho bahut  
dikha.i padta hai kuchh sohbaten bhi thiik nahin  
ye thik hai ki bahut wahshaten bhi thik nahin  
magar hamari zara aadaten bhi thik nahin  
agar milo to khule dil ke sath hum se milo  
ki rasmi rasmi si ye chahaten bhi thik nahin  
talluqat mein gahraiyan to achchhi hain  
kisi se itni magar qurbaten bhi thik nahin  
dil o dimagh se ghayal hain tere hijr-nasib  
shikasta dar bhi hain un ki chhaten bhi thik nahin  
qalam utha ke chalo haal-e-dil hi likh dalo  
ki raat din ki bahut furqaten bhi thik nahin  
tum 'e'tibar' pareshan bhi in dinon ho bahut  
dikhai padta hai kuchh sohbaten bhi thik nahin  
