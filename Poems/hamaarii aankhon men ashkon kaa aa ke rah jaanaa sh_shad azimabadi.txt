hamari ankhon men ashkon ka aa ke rah jaana  
jhuka ke sar ko tira muskura ke rah jaana  
dila bahut na ulajh nama-bar ko kya main ne  
sikha diya tha ki jaana to ja ke rah jaana  
shahid-e-naz ki bhuli nahin mujhe surat  
tiri taraf ko nigahen phira ke rah jaana  
vo bazm-e-ghair vo har baar iztirab mira  
ba-maslahat vo tira muskura ke rah jaana  
thahar to ja rukh-e-janan pe ai nigah kuchh der  
sanad nahin faqat aansu baha ke rah jaana  
nigah-e-naz se saaqi ka dekhna mujh ko  
mira vo haath men saghar utha ke rah jaana  
jo puchhen hashr men kuchh vo to haan dila shabash  
vahan bhi tu yuun hi baten bana ke rah jaana  
agar tha nashsha to girna tha pa-e-khum pe mujhe  
mujhe pasand nahin ladkhada ke rah jaana  
nahin ye husn nahin bakht ki hai kotahi  
saval-e-vasl ka honton tak aa ke rah jaana  
kisi tarah to ye jism-e-kasif paak ho shaad  
gali men yaar ki jaana to ja ke rah jaana  
hamari aankhon mein ashkon ka aa ke rah jaana  
jhuka ke sar ko tera muskura ke rah jaana  
dila bahut na ulajh nama-bar ko kya main ne  
sikha diya tha ki jaana to ja ke rah jaana  
shahid-e-naz ki bhuli nahin mujhe surat  
teri taraf ko nigahen phira ke rah jaana  
wo bazm-e-ghair wo har bar iztirab mera  
ba-maslahat wo tera muskura ke rah jaana  
thahar to ja rukh-e-jaanan pe ai nigah kuchh der  
sanad nahin faqat aansu baha ke rah jaana  
nigah-e-naz se saqi ka dekhna mujh ko  
mera wo hath mein saghar utha ke rah jaana  
jo puchhen hashr mein kuchh wo to han dila shabash  
wahan bhi tu yun hi baaten bana ke rah jaana  
agar tha nashsha to girna tha pa-e-khum pe mujhe  
mujhe pasand nahin ladkhada ke rah jaana  
nahin ye husn nahin bakht ki hai kotahi  
sawal-e-wasl ka honton tak aa ke rah jaana  
kisi tarah to ye jism-e-kasif pak ho shad  
gali mein yar ki jaana to ja ke rah jaana  
