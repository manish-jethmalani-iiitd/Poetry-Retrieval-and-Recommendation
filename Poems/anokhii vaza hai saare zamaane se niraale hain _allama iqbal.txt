anokhi vaz.a hai saare zamane se nirale hain  
ye ashiq kaun si basti ke ya-rab rahne vaale hain  
ilaj-e-dard men bhi dard ki lazzat pe marta huun  
jo the chhalon men kante nok-e-sozan se nikale hain  
phala-phula rahe ya-rab chaman meri umidon ka  
jigar ka khuun de de kar ye buute main ne paale hain  
rulati hai mujhe raton ko khamoshi sitaron ki  
nirala ishq hai mera nirale mere naale hain  
na puchho mujh se lazzat khanaman-barbad rahne ki  
nasheman saikdon main ne bana kar phunk daale hain  
nahin beganagi achchhi rafiq-e-rah-e-manzil se  
thahar ja ai sharar ham bhi to akhir mitne vaale hain  
umid-e-hur ne sab kuchh sikha rakkha hai vaa.iz ko  
ye hazrat dekhne men sidhe-sadhe bhole bhale hain  
mire ash.ar ai 'iqbal' kyuun pyare na hon mujh ko  
mire tuute hue dil ke ye dard-angez naale hain  
anokhi waza hai sare zamane se nirale hain  
ye aashiq kaun si basti ke ya-rab rahne wale hain  
ilaj-e-dard mein bhi dard ki lazzat pe marta hun  
jo the chhaalon mein kante nok-e-sozan se nikale hain  
phala-phula rahe ya-rab chaman meri umidon ka  
jigar ka khun de de kar ye bute main ne pale hain  
rulati hai mujhe raaton ko khamoshi sitaron ki  
nirala ishq hai mera nirale mere nale hain  
na puchho mujh se lazzat khanaman-barbaad rahne ki  
nasheman saikdon main ne bana kar phunk dale hain  
nahin beganagi achchhi rafiq-e-rah-e-manzil se  
thahar ja ai sharar hum bhi to aakhir mitne wale hain  
umid-e-hur ne sab kuchh sikha rakkha hai waiz ko  
ye hazrat dekhne mein sidhe-sadhe bhole bhaale hain  
mere ashaar ai 'iqbaal' kyun pyare na hon mujh ko  
mere tute hue dil ke ye dard-angez nale hain  
