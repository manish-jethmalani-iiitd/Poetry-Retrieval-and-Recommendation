ghar se ham ghar talak ga.e honge  
apne hi aap tak ga.e honge  
ham jo ab aadmi hain pahle kabhi  
jaam honge chhalak ga.e honge  
vo bhi ab ham se thak gaya hoga  
ham bhi ab us se thak ga.e honge  
shab jo ham se hua muaaf karo  
nahin pi thi bahak ga.e honge  
kitne hi log hirs-e-shohrat men  
daar par khud latak ga.e honge  
shukr hai is nigah-e-kam ka miyan  
pahle hi ham khatak ga.e honge  
ham to apni talash men akasr  
az sama-ta-samak ga.e honge  
us ka lashkar jahan-tahan ya.ani  
ham bhi bas be-kumak ga.e honge  
'jaun' allah aur ye aalam  
biich men ham atak ga.e honge  
ghar se hum ghar talak gae honge  
apne hi aap tak gae honge  
hum jo ab aadmi hain pahle kabhi  
jam honge chhalak gae honge  
wo bhi ab hum se thak gaya hoga  
hum bhi ab us se thak gae honge  
shab jo hum se hua muaf karo  
nahin pi thi bahak gae honge  
kitne hi log hirs-e-shohrat mein  
dar par khud latak gae honge  
shukr hai is nigah-e-kam ka miyan  
pahle hi hum khatak gae honge  
hum to apni talash mein akasr  
az sama-ta-samak gae honge  
us ka lashkar jahan-tahan yani  
hum bhi bas be-kumak gae honge  
'jaun' allah aur ye aalam  
bich mein hum atak gae honge  
