sham-e-gham kuchh us nigah-e-naz ki baten karo  
be-khudi badhti chali hai raaz ki baten karo  
ye sukut-e-naz ye dil ki ragon ka tutna  
khamushi men kuchh shikast-e-saz ki baten karo  
nik.hat-e-zulf-e-pareshan dastan-e-sham-e-gham  
sub.h hone tak isi andaz ki baten karo  
har rag-e-dil vajd men aati rahe dukhti rahe  
yunhi us ke ja-o-beja naaz ki baten karo  
jau adam ki jaan hai jo hai payam-e-zindagi  
us sukut-e-raz us avaz ki baten karo  
ishq rusva ho chala be-kaif sa bezar sa  
aaj us ki nargas-e-ghammaz ki baten karo  
naam bhi lena hai jis ka ik jahan-e-rang-o-bu  
dosto us nau-bahar-e-naz ki baten karo  
kis liye uzr-e-taghaful kis liye ilzam-e-ishq  
aaj charkh-e-tafraqa-parvaz ki baten karo  
kuchh qafas ki tiliyon se chhan raha hai nuur sa  
kuchh faza kuchh hasrat-e-parvaz ki baten karo  
jo hayat-e-javidan hai jo hai marg-e-na-gahan  
aaj kuchh us naaz us andaz ki baten karo  
ishq-e-be-parva bhi ab kuchh na-shakeba ho chala  
shokhi-e-husn-e-karishma-saz ki baten karo  
jis ki furqat ne palat di ishq ki kaaya 'firaq'  
aaj us isa-nafas dam-saz ki baten karo  
sham-e-gham kuchh us nigah-e-naz ki baaten karo  
be-khudi badhti chali hai raaz ki baaten karo  
ye sukut-e-naz ye dil ki ragon ka tutna  
khamushi mein kuchh shikast-e-saz ki baaten karo  
nikhat-e-zulf-e-pareshan dastan-e-sham-e-gham  
subh hone tak isi andaz ki baaten karo  
har rag-e-dil wajd mein aati rahe dukhti rahe  
yunhi us ke ja-o-beja naz ki baaten karo  
jau adam ki jaan hai jo hai payam-e-zindagi  
us sukut-e-raaz us aawaz ki baaten karo  
ishq ruswa ho chala be-kaif sa bezar sa  
aaj us ki nargas-e-ghammaz ki baaten karo  
nam bhi lena hai jis ka ek jahan-e-rang-o-bu  
dosto us nau-bahaar-e-naz ki baaten karo  
kis liye uzr-e-taghaful kis liye ilzam-e-ishq  
aaj charkh-e-tafraqa-parwaz ki baaten karo  
kuchh qafas ki tiliyon se chhan raha hai nur sa  
kuchh faza kuchh hasrat-e-parwaz ki baaten karo  
jo hayat-e-jawidan hai jo hai marg-e-na-gahan  
aaj kuchh us naz us andaz ki baaten karo  
ishq-e-be-parwa bhi ab kuchh na-shakeba ho chala  
shokhi-e-husn-e-karishma-saz ki baaten karo  
jis ki furqat ne palat di ishq ki kaya 'firaq'  
aaj us isa-nafas dam-saz ki baaten karo  
