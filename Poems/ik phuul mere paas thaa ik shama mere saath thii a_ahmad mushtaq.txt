ik phuul mere paas tha ik sham.a mere saath thi  
bahar khizan ka zor tha andar andheri raat thi  
aise pareshan to na the tuute hue sannahate  
jab ishq ki tere mire gham par basar-auqat thi  
kuchh tum kaho tum ne kahan kaise guzare roz-o-shab  
apne na milne ka sabab to gardish-e-halat thi  
ik khamushi thi tar-ba-tar divar-e-mizhgan se udhar  
pahuncha hua paigham tha barsi hui barsat thi  
sab phuul darvazon men the sab rang avazon men the  
ik shahr dekha tha kabhi us shahr ki kya baat thi  
ye hain na.e logon ke ghar sach hai ab un ko kya khabar  
dil bhi kisi ka naam tha gham bhi kisi ki zaat thi  
ek phul mere pas tha ek shama mere sath thi  
bahar khizan ka zor tha andar andheri raat thi  
aise pareshan to na the tute hue sannahate  
jab ishq ki tere mere gham par basar-auqat thi  
kuchh tum kaho tum ne kahan kaise guzare roz-o-shab  
apne na milne ka sabab to gardish-e-haalat thi  
ek khamushi thi tar-ba-tar diwar-e-mizhgan se udhar  
pahuncha hua paigham tha barsi hui barsat thi  
sab phul darwazon mein the sab rang aawazon mein the  
ek shahr dekha tha kabhi us shahr ki kya baat thi  
ye hain nae logon ke ghar sach hai ab un ko kya khabar  
dil bhi kisi ka nam tha gham bhi kisi ki zat thi  
