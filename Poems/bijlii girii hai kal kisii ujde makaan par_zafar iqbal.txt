bijli giri hai kal kisi ujde makan par  
rone lagun ki hans padun is dastan par  
vo qahr tha ki raat ka patthar pighal pada  
kya atishin gulab khila asman par  
ik naqsh sa nikharta rahega nigah men  
ik harf sa larazta rahega zaban par  
apne liye hi aankh ka parda huun raat din  
main varna ashkar huun saare jahan par  
sher aa ke chiir phaad gaya mujh ko khvab men  
dam-bhar ko meri aankh lagi thi machan par  
pyasi hai ruuh jism sharabor hai to kya  
be-kar menh barasta raha sa.eban par  
piili hava men khuun ka zarra uda hi tha  
pagal hua ye shahr zara se nishan par  
khali padi hain bed ki bimar kursiyan  
khun-khvab-dhup-dhund barasti hai lawn par  
kis taaza marke pe gaya aaj phir 'zafar'  
talvar taaq men hai na ghoda hai thaan par  
bijli giri hai kal kisi ujde makan par  
rone lagun ki hans padun is dastan par  
wo qahr tha ki raat ka patthar pighal pada  
kya aatishin gulab khila aasman par  
ek naqsh sa nikharta rahega nigah mein  
ek harf sa larazta rahega zaban par  
apne liye hi aankh ka parda hun raat din  
main warna aashkar hun sare jahan par  
sher aa ke chir phad gaya mujh ko khwab mein  
dam-bhar ko meri aankh lagi thi machan par  
pyasi hai ruh jism sharabor hai to kya  
be-kar meinh barasta raha saeban par  
pili hawa mein khun ka zarra uda hi tha  
pagal hua ye shahr zara se nishan par  
khali padi hain bed ki bimar kursiyan  
khun-khwab-dhup-dhund barasti hai lawn par  
kis taza marke pe gaya aaj phir 'zafar'  
talwar taq mein hai na ghoda hai than par  
