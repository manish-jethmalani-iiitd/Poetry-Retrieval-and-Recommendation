justuju kho.e huon ki umr bhar karte rahe  
chand ke hamrah ham har shab safar karte rahe  
raston ka ilm tha ham ko na samton ki khabar  
shahr-e-na-malum ki chahat magar karte rahe  
ham ne khud se bhi chhupaya aur saare shahr ko  
tere jaane ki khabar divar-o-dar karte rahe  
vo na aa.ega hamen ma.alum tha is shaam bhi  
intizar us ka magar kuchh soch kar karte rahe  
aaj aaya hai hamen bhi un udanon ka khayal  
jin ko tere zo.am men be-bal-o-par karte rahe  
justuju khoe huon ki umr bhar karte rahe  
chand ke hamrah hum har shab safar karte rahe  
raston ka ilm tha hum ko na samton ki khabar  
shahr-e-na-malum ki chahat magar karte rahe  
hum ne khud se bhi chhupaya aur sare shahr ko  
tere jaane ki khabar diwar-o-dar karte rahe  
wo na aaega hamein malum tha is sham bhi  
intizar us ka magar kuchh soch kar karte rahe  
aaj aaya hai hamein bhi un udanon ka khayal  
jin ko tere zoam mein be-baal-o-par karte rahe  
