shayad aghaz hua phir kisi afsane ka  
hukm aadam ko hai jannat se nikal jaane ka  
un se kuchh kah to raha huun magar allah kare  
vo bhi mafhum na samjhen mire afsane ka  
dekhna dekhna ye hazrat-e-va.iz hi na hon  
rasta puchh raha hai koi mai-khane ka  
be-ta.alluq tire aage se guzar jaata hai  
ye bhi ik husn-e-talab hai tire divane ka  
hashr tak garmi-e-hangama-e-hasti hai 'shakil'  
silsila khatm na hoga mire afsane ka  
shayad aaghaz hua phir kisi afsane ka  
hukm aadam ko hai jannat se nikal jaane ka  
un se kuchh kah to raha hun magar allah kare  
wo bhi mafhum na samjhen mere afsane ka  
dekhna dekhna ye hazrat-e-waiz hi na hon  
rasta puchh raha hai koi mai-khane ka  
be-talluq tere aage se guzar jata hai  
ye bhi ek husn-e-talab hai tere diwane ka  
hashr tak garmi-e-hangama-e-hasti hai 'shakil'  
silsila khatm na hoga mere afsane ka  
