saans lena bhi saza lagta hai  
ab to marna bhi rava lagta hai  
koh-e-gham par se jo dekhun to mujhe  
dasht aghosh-e-fana lagta hai  
sar-e-bazar hai yaron ki talash  
jo guzarta hai khafa lagta hai  
mausam-e-gul men sar-e-shakh-e-gul  
sho.ala bhadke to baja lagta hai  
muskurata hai jo is aalam men  
ba-khuda mujh ko khuda lagta hai  
itna manus huun sannate se  
koi bole to bura lagta hai  
un se mil kar bhi na kafur hua  
dard ye sab se juda lagta hai  
nutq ka saath nahin deta zehn  
shukr karta huun gila lagta hai  
is qadar tund hai raftar-e-hayat  
vaqt bhi rishta-bapa lagta hai  
sans lena bhi saza lagta hai  
ab to marna bhi rawa lagta hai  
koh-e-gham par se jo dekhun to mujhe  
dasht aaghosh-e-fana lagta hai  
sar-e-bazar hai yaron ki talash  
jo guzarta hai khafa lagta hai  
mausam-e-gul mein sar-e-shakh-e-gul  
shoala bhadke to baja lagta hai  
muskuraata hai jo is aalam mein  
ba-khuda mujh ko khuda lagta hai  
itna manus hun sannate se  
koi bole to bura lagta hai  
un se mil kar bhi na kafur hua  
dard ye sab se juda lagta hai  
nutq ka sath nahin deta zehn  
shukr karta hun gila lagta hai  
is qadar tund hai raftar-e-hayat  
waqt bhi rishta-bapa lagta hai  
