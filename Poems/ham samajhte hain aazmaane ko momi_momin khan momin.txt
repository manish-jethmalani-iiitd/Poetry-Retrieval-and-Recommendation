ham samajhte hain azmane ko  
uzr kuchh chahiye satane ko  
sang-e-dar se tire nikali aag  
ham ne dushman ka ghar jalane ko  
sub.h-e-ishrat hai vo na sham-e-visal  
haa.e kya ho gaya zamane ko  
bul-havas ro.e mere girye pe ab  
munh kahan tere muskurane ko  
barq ka asman par hai dimagh  
phunk kar mere ashiyane ko  
sang-e-sauda junun men lete hain  
apna ham maqbara banane ko  
shikva hai ghair ki kudurat ka  
so mire khaak men milane ko  
roz-e-mahshar bhi hosh gar aaya  
ja.enge ham sharab-khane ko  
sun ke vasf us pe mar gaya hamdam  
khuub aaya tha gham uthane ko  
koi din ham jahan men baithe hain  
asman ke sitam uthane ko  
chal ke kaabe men sajda kar 'momin'  
chhod us but ke astane ko  
naqsh-e-pa-e-raqib ki mehrab  
nahin zebinda sar jhukane ko  
hum samajhte hain aazmane ko  
uzr kuchh chahiye satane ko  
sang-e-dar se tere nikali aag  
hum ne dushman ka ghar jalane ko  
subh-e-ishrat hai wo na sham-e-visal  
hae kya ho gaya zamane ko  
bul-hawas roe mere girye pe ab  
munh kahan tere muskurane ko  
barq ka aasman par hai dimagh  
phunk kar mere aashiyane ko  
sang-e-sauda junun mein lete hain  
apna hum maqbara banane ko  
shikwa hai ghair ki kudurat ka  
so mere khak mein milane ko  
roz-e-mahshar bhi hosh gar aaya  
jaenge hum sharab-khane ko  
sun ke wasf us pe mar gaya hamdam  
khub aaya tha gham uthane ko  
koi din hum jahan mein baithe hain  
aasman ke sitam uthane ko  
chal ke kabe mein sajda kar 'momin'  
chhod us but ke aastane ko  
naqsh-e-pa-e-raqib ki mehrab  
nahin zebinda sar jhukane ko  
