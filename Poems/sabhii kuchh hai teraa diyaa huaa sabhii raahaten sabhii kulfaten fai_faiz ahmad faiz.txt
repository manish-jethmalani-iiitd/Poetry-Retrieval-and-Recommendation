sabhi kuchh hai tera diya hua sabhi rahaten sabhi kulfaten  
kabhi sohbaten kabhi furqaten kabhi duriyan kabhi qurbaten  
ye sukhan jo ham ne raqam kiye ye hain sab varaq tiri yaad ke  
koi lamha sub.h-e-visal ka koi sham-e-hijr ki muddaten  
jo tumhari maan len naseha to rahega daman-e-dil men kya  
na kisi adu ki adavaten na kisi sanam ki muravvaten  
chalo aao tum ko dikha.en ham jo bacha hai maqtal-e-shahr men  
ye mazar ahl-e-safa ke hain ye hain ahl-e-sidq ki turbaten  
miri jaan aaj ka gham na kar ki na jaane katib-e-vaqt ne  
kisi apne kal men bhi bhuul kar kahin likh rakhi hon masarraten  
sabhi kuchh hai tera diya hua sabhi rahaten sabhi kulfaten  
kabhi sohbaten kabhi furqaten kabhi duriyan kabhi qurbaten  
ye sukhan jo hum ne raqam kiye ye hain sab waraq teri yaad ke  
koi lamha subh-e-visal ka koi sham-e-hijr ki muddaten  
jo tumhaari man len naseha to rahega daman-e-dil mein kya  
na kisi adu ki adawaten na kisi sanam ki murawwaten  
chalo aao tum ko dikhaen hum jo bacha hai maqtal-e-shahr mein  
ye mazar ahl-e-safa ke hain ye hain ahl-e-sidq ki turbaten  
meri jaan aaj ka gham na kar ki na jaane katib-e-waqt ne  
kisi apne kal mein bhi bhul kar kahin likh rakhi hon masarraten  
