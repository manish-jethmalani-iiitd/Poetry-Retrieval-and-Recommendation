junun-e-kargar hai aur main huun  
hayat-e-be-khabar hai aur main huun  
mita kar dil nigah-e-avvalin se  
taqaza-e-digar hai aur main huun  
kahan main aa gaya ai zor-e-parvaz  
vabal-e-bal-o-par hai aur main huun  
nigah-e-avvalin se ho ke barbad  
taqaza-e-digar hai aur main huun  
mubarakbad ayyam-e-asiri  
gham-e-divar-o-dar hai aur main huun  
tiri jam.iyyaten hain aur tu hai  
hayat-e-muntashar hai aur main huun  
koi ho sust-paiman bhi to yuun ho  
ye sham-e-be-sahar hai aur main huun  
nigah-e-be-mahaba tere sadqe  
ka.i tukde jigar hai aur main huun  
thikana hai kuchh is uzr-e-sitam ka  
tiri nichi nazar hai aur main huun  
'firaq' ik ek hasrat mit rahi hai  
ye matam raat bhar hai aur main huun  
junun-e-kargar hai aur main hun  
hayat-e-be-khabar hai aur main hun  
mita kar dil nigah-e-awwalin se  
taqaza-e-digar hai aur main hun  
kahan main aa gaya ai zor-e-parwaz  
wabaal-e-baal-o-par hai aur main hun  
nigah-e-awwalin se ho ke barbaad  
taqaza-e-digar hai aur main hun  
mubarakbaad ayyam-e-asiri  
gham-e-diwar-o-dar hai aur main hun  
teri jamiyyaten hain aur tu hai  
hayat-e-muntashar hai aur main hun  
koi ho sust-paiman bhi to yun ho  
ye sham-e-be-sahar hai aur main hun  
nigah-e-be-mahaba tere sadqe  
kai tukde jigar hai aur main hun  
thikana hai kuchh is uzr-e-sitam ka  
teri nichi nazar hai aur main hun  
'firaq' ek ek hasrat mit rahi hai  
ye matam raat bhar hai aur main hun  
