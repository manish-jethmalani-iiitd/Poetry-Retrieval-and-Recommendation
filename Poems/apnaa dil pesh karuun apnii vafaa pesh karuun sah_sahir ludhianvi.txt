apna dil pesh karun apni vafa pesh karun  
kuchh samajh men nahin aata tujhe kya pesh karun  
tere milne ki khushi men koi naghma chhedun  
ya tire dard-e-juda.i ka gila pesh karun  
mere khvabon men bhi tu mere khayalon men bhi tu  
kaun si chiiz tujhe tujh se juda pesh karun  
jo tire dil ko lubha.e vo ada mujh men nahin  
kyuun na tujh ko koi teri hi ada pesh karun  
apna dil pesh karun apni wafa pesh karun  
kuchh samajh mein nahin aata tujhe kya pesh karun  
tere milne ki khushi mein koi naghma chhedun  
ya tere dard-e-judai ka gila pesh karun  
mere khwabon mein bhi tu mere khayalon mein bhi tu  
kaun si chiz tujhe tujh se juda pesh karun  
jo tere dil ko lubhae wo ada mujh mein nahin  
kyun na tujh ko koi teri hi ada pesh karun  
