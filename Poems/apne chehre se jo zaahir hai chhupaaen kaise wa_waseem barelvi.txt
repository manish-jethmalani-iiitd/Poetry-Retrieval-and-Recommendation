apne chehre se jo zahir hai chhupa.en kaise  
teri marzi ke mutabiq nazar aa.en kaise  
ghar sajane ka tasavvur to bahut ba.ad ka hai  
pahle ye tai ho ki is ghar ko bacha.en kaise  
laakh talvaren badhi aati hon gardan ki taraf  
sar jhukana nahin aata to jhuka.en kaise  
qahqaha aankh ka bartao badal deta hai  
hansne vaale tujhe aansu nazar aa.en kaise  
phuul se rang juda hona koi khel nahin  
apni mitti ko kahin chhod ke jaa.en kaise  
koi apni hi nazar se to hamen dekhega  
ek qatre ko samundar nazar aa.en kaise  
jis ne danista kiya ho nazar-andaz 'vasim'  
us ko kuchh yaad dila.en to dila.en kaise  
apne chehre se jo zahir hai chhupaen kaise  
teri marzi ke mutabiq nazar aaen kaise  
ghar sajaane ka tasawwur to bahut baad ka hai  
pahle ye tai ho ki is ghar ko bachaen kaise  
lakh talwaren badhi aati hon gardan ki taraf  
sar jhukana nahin aata to jhukaen kaise  
qahqaha aankh ka bartao badal deta hai  
hansne wale tujhe aansu nazar aaen kaise  
phul se rang juda hona koi khel nahin  
apni mitti ko kahin chhod ke jaen kaise  
koi apni hi nazar se to hamein dekhega  
ek qatre ko samundar nazar aaen kaise  
jis ne danista kiya ho nazar-andaz 'wasim'  
us ko kuchh yaad dilaen to dilaen kaise  
