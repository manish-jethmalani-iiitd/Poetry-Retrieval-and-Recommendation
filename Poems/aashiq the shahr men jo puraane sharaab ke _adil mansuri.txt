ashiq the shahr men jo purane sharab ke  
hain un ke dil men vasvase ab ehtisab ke  
vo jo tumhare haath se aa kar nikal gaya  
ham bhi qatil hain usi khana-kharab ke  
phulon ki sej par zara aram kya kiya  
us gul-badan pe naqsh uth aa.e gulab ke  
so.e to dil men ek jahan jagne laga  
jaage to apni aankh men jaale the khvab ke  
bas tishnagi ki aankh se dekha karo unhen  
dariya ravan-davan hain chamakte sarab ke  
okada itni duur na hota to ek din  
bhar laate saans saans men gul aftab ke  
kis tarah jam.a kijiye ab apne aap ko  
kaghaz bikhar rahe hain purani kitab ke  
aashiq the shahr mein jo purane sharab ke  
hain un ke dil mein waswase ab ehtisab ke  
wo jo tumhaare hath se aa kar nikal gaya  
hum bhi qatil hain usi khana-kharab ke  
phulon ki sej par zara aaram kya kiya  
us gul-badan pe naqsh uth aae gulab ke  
soe to dil mein ek jahan jagne laga  
jage to apni aankh mein jale the khwab ke  
bas tishnagi ki aankh se dekha karo unhen  
dariya rawan-dawan hain chamakte sarab ke  
okada itni dur na hota to ek din  
bhar late sans sans mein gul aaftab ke  
kis tarah jama kijiye ab apne aap ko  
kaghaz bikhar rahe hain purani kitab ke  
