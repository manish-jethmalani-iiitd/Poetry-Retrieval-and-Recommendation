bhiid hai bar-sar-e-bazar kahin aur chalen  
aa mire dil mire gham-khvar kahin aur chalen  
koi khidki nahin khulti kisi baghiche men  
saans lena bhi hai dushvar kahin aur chalen  
tu bhi maghmum hai main bhi huun bahut afsurda  
donon is dukh se hain do-char kahin aur chalen  
dhundte hain koi sarsabz kushada si faza  
vaqt ki dhund ke us paar kahin aur chalen  
ye jo phulon se bhara shahr hua karta tha  
us ke manzar hain dil-azar kahin aur chalen  
aise hangama-e-mahshar men to dam ghutta hai  
baten kuchh karni hain is baar kahin aur chalen  
bhid hai bar-sar-e-bazar kahin aur chalen  
aa mere dil mere gham-khwar kahin aur chalen  
koi khidki nahin khulti kisi baghiche mein  
sans lena bhi hai dushwar kahin aur chalen  
tu bhi maghmum hai main bhi hun bahut afsurda  
donon is dukh se hain do-chaar kahin aur chalen  
dhundte hain koi sarsabz kushada si faza  
waqt ki dhund ke us par kahin aur chalen  
ye jo phulon se bhara shahr hua karta tha  
us ke manzar hain dil-azar kahin aur chalen  
aise hangama-e-mahshar mein to dam ghutta hai  
baaten kuchh karni hain is bar kahin aur chalen  
