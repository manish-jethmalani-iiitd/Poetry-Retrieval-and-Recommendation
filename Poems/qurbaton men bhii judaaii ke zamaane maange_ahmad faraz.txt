qurbaton men bhi juda.i ke zamane mange  
dil vo be-mehr ki rone ke bahane mange  
ham na hote to kisi aur ke charche hote  
khilqat-e-shahr to kahne ko fasane mange  
yahi dil tha ki tarasta tha marasim ke liye  
ab yahi tark-e-ta.alluq ke bahane mange  
apna ye haal ki ji haar chuke lut bhi chuke  
aur mohabbat vahi andaz purane mange  
zindagi ham tire daghon se rahe sharminda  
aur tu hai ki sada a.ina-khane mange  
dil kisi haal pe qaane hi nahin jan-e-'faraz'  
mil ga.e tum bhi to kya aur na jaane mange  
qurbaton mein bhi judai ke zamane mange  
dil wo be-mehr ki rone ke bahane mange  
hum na hote to kisi aur ke charche hote  
khilqat-e-shahr to kahne ko fasane mange  
yahi dil tha ki tarasta tha marasim ke liye  
ab yahi tark-e-talluq ke bahane mange  
apna ye haal ki ji haar chuke lut bhi chuke  
aur mohabbat wahi andaz purane mange  
zindagi hum tere daghon se rahe sharminda  
aur tu hai ki sada aaina-khane mange  
dil kisi haal pe qane hi nahin jaan-e-'faraaz'  
mil gae tum bhi to kya aur na jaane mange  
