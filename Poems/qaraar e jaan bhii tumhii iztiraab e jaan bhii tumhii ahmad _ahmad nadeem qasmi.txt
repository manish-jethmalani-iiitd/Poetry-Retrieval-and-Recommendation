qarar-e-jan bhi tumhi iztirab-e-jan bhi tumhi  
mira yaqin bhi tumhi ho mira guman bhi tumhi  
tumhari jaan hai nik.hat tumhara jism bahar  
miri ghazal bhi tumhi meri dastan bhi tumhi  
ye kya tilism hai dariya men ban ke aks-e-qamar  
ruke hue bhi tumhi ho ravan-davan bhi tumhi  
khuda ka shukr mira rasta muayyan hai  
ki karvan bhi tumhi mir-e-karvan bhi tumhi  
tumhi ho jis se mili mujh ko shan-e-istighna  
ki mera gham bhi tumhi gham ke raz-dan bhi tumhi  
nihan ho zehn men vijdan ka dhuan ban kar  
ufuq pe manzil-e-idrak ka nishan bhi tumhi  
tamam husn-e-amal hon tamam husn-e-bayan  
ki mera dil bhi tumhi ho miri zaban bhi tumhi  
qarar-e-jaan bhi tumhi iztirab-e-jaan bhi tumhi  
mera yaqin bhi tumhi ho mera guman bhi tumhi  
tumhaari jaan hai nikhat tumhaara jism bahaar  
meri ghazal bhi tumhi meri dastan bhi tumhi  
ye kya tilism hai dariya mein ban ke aks-e-qamar  
ruke hue bhi tumhi ho rawan-dawan bhi tumhi  
khuda ka shukr mera rasta muayyan hai  
ki karwan bhi tumhi mir-e-karwan bhi tumhi  
tumhi ho jis se mili mujh ko shan-e-istighna  
ki mera gham bhi tumhi gham ke raaz-dan bhi tumhi  
nihan ho zehn mein wijdan ka dhuan ban kar  
ufuq pe manzil-e-idrak ka nishan bhi tumhi  
tamam husn-e-amal hon tamam husn-e-bayan  
ki mera dil bhi tumhi ho meri zaban bhi tumhi  
