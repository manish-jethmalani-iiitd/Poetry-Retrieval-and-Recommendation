tod lenge har ik shai se rishta tod dene ki naubat to aa.e  
ham qayamat ke khud muntazir hain par kisi din qayamat to aa.e  
ham bhi suqrat hain ahd-e-nau ke tishna-lab hi na mar jaa.en yaaro  
zahr ho ya mai-e-atishin ho koi jam-e-shahadat to aa.e  
ek tahzib hai dosti ki ek meyar hai dushmani ka  
doston ne muravvat na sikhi dushmanon ko adavat to aa.e  
rind raste men ankhen bichha.en jo kahe bin sune maan jaa.en  
naseh-e-nek-tinat kisi shab su-e-ku-e-malamat to aa.e  
ilm o tahzib tarikh o mantiq log sochenge in mas.alon par  
zindagi ke mashaqqat-kade men koi ahd-e-faraghat to aa.e  
kaanp utthen qasr-e-shahi ke gumbad tharthara.e zamin mabadon ki  
kucha-gardon ki vahshat to jaage gham-zadon ko baghavat to aa.e  
tod lenge har ek shai se rishta tod dene ki naubat to aae  
hum qayamat ke khud muntazir hain par kisi din qayamat to aae  
hum bhi suqraat hain ahd-e-nau ke tishna-lab hi na mar jaen yaro  
zahr ho ya mai-e-atishin ho koi jam-e-shahadat to aae  
ek tahzib hai dosti ki ek meyar hai dushmani ka  
doston ne murawwat na sikhi dushmanon ko adawat to aae  
rind raste mein aankhen bichhaen jo kahe bin sune man jaen  
naseh-e-nek-tinat kisi shab su-e-ku-e-malamat to aae  
ilm o tahzib tarikh o mantiq log sochenge in masalon par  
zindagi ke mashaqqat-kade mein koi ahd-e-faraghat to aae  
kanp utthen qasr-e-shahi ke gumbad thartharae zamin mabadon ki  
kucha-gardon ki wahshat to jage gham-zadon ko baghawat to aae  
