tere va.ade ko kabhi jhuut nahin samjhunga  
aaj ki raat bhi darvaza khula rakkhunga  
dekhne ke liye ik chehra bahut hota hai  
aankh jab tak hai tujhe sirf tujhe dekhunga  
meri tanha.i ki rusva.i ki manzil aa.i  
vasl ke lamhe se main hijr ki shab badlunga  
shaam hote hi khuli sadkon ki yaad aati hai  
sochta roz huun main ghar se nahin niklunga  
ta-ki mahfuz rahe mere qalam ki hurmat  
sach mujhe likhna hai main husn ko sach likkhunga  
tere wade ko kabhi jhut nahin samjhunga  
aaj ki raat bhi darwaza khula rakkhunga  
dekhne ke liye ek chehra bahut hota hai  
aankh jab tak hai tujhe sirf tujhe dekhunga  
meri tanhai ki ruswai ki manzil aai  
wasl ke lamhe se main hijr ki shab badlunga  
sham hote hi khuli sadkon ki yaad aati hai  
sochta roz hun main ghar se nahin niklunga  
ta-ki mahfuz rahe mere qalam ki hurmat  
sach mujhe likhna hai main husn ko sach likkhunga  
