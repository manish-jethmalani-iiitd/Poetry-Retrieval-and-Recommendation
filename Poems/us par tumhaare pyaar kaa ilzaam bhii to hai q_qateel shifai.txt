us par tumhare pyaar ka ilzam bhi to hai  
achchha sahi 'qatil' pa badnam bhi to hai  
ankhen har ik hasin ki be-faiz to nahin  
kuchh sagaron men bada-e-gulfam bhi to hai  
palkon pe ab nahin hai vo pahla sa bar-e-gham  
rone ke ba.ad kuchh hamen aram bhi to hai  
akhir buri hai kya dil-e-nakam ki khalish  
saath us ke ek lazzat-e-be-nam bhi to hai  
kar to liya hai qasd ibadat ki raat ka  
raste men jhumti hui ik shaam bhi to hai  
ham jante hain jis ko kisi aur naam se  
ik naam us ka gardish-e-ayyam bhi to hai  
a tishna-kam-e-shauq ise aazma ke dekh  
vo aankh sirf aankh nahin jaam bhi to hai  
munkir nahin koi bhi vafa ka magar 'qatil'  
duniya ke samne mira anjam bhi to hai  
us par tumhaare pyar ka ilzam bhi to hai  
achchha sahi 'qatil' pa badnam bhi to hai  
aankhen har ek hasin ki be-faiz to nahin  
kuchh sagaron mein baada-e-gulfam bhi to hai  
palkon pe ab nahin hai wo pahla sa bar-e-gham  
rone ke baad kuchh hamein aaram bhi to hai  
aakhir buri hai kya dil-e-nakaam ki khalish  
sath us ke ek lazzat-e-be-nam bhi to hai  
kar to liya hai qasd ibaadat ki raat ka  
raste mein jhumti hui ek sham bhi to hai  
hum jaante hain jis ko kisi aur nam se  
ek nam us ka gardish-e-ayyam bhi to hai  
a tishna-kaam-e-shauq ise aazma ke dekh  
wo aankh sirf aankh nahin jam bhi to hai  
munkir nahin koi bhi wafa ka magar 'qatil'  
duniya ke samne mera anjam bhi to hai  
