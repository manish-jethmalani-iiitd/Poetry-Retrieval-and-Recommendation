na guman rahne diya hai na yaqin rahne diya  
rasta koi khula ham ne nahin rahne diya  
us ne tukdon men bikhera hua tha mujh ko jahan  
ja uthaya hai kahin se to kahin rahne diya  
saj rahe the ye shab o roz kuchh aise tujh se  
ham ko duniya hi pasand aa ga.i diin rahne diya  
khud to baghi hue ham tujh se magar saath hi saath  
dil-e-rusva ko tire zer-e-nagin rahne diya  
ja-ba-ja is men bhi tere hi nishan the shamil  
ham ne ik naqsh agar apne ta.iin rahne diya  
ik khabar thi jise zahir na kiya ham ne kabhi  
ik khazana tha jise zer-e-zamin rahne diya  
khud to bahar hue ham khana-e-dil se lekin  
vo kisi khvab men tha us ko yahin rahne diya  
asman se kabhi ham ne bhi utara na use  
aur us ne bhi hamen khak-nashin rahne diya  
ham ne chheda nahin ashya-e-mohabbat ko 'zafar'  
jo jahan par thi padi us ko vahin rahne diya  
na guman rahne diya hai na yaqin rahne diya  
rasta koi khula hum ne nahin rahne diya  
us ne tukdon mein bikhera hua tha mujh ko jahan  
ja uthaya hai kahin se to kahin rahne diya  
saj rahe the ye shab o roz kuchh aise tujh se  
hum ko duniya hi pasand aa gai din rahne diya  
khud to baghi hue hum tujh se magar sath hi sath  
dil-e-ruswa ko tere zer-e-nagin rahne diya  
ja-ba-ja is mein bhi tere hi nishan the shamil  
hum ne ek naqsh agar apne tain rahne diya  
ek khabar thi jise zahir na kiya hum ne kabhi  
ek khazana tha jise zer-e-zamin rahne diya  
khud to bahar hue hum khana-e-dil se lekin  
wo kisi khwab mein tha us ko yahin rahne diya  
aasman se kabhi hum ne bhi utara na use  
aur us ne bhi hamein khak-nashin rahne diya  
hum ne chheda nahin ashya-e-mohabbat ko 'zafar'  
jo jahan par thi padi us ko wahin rahne diya  
