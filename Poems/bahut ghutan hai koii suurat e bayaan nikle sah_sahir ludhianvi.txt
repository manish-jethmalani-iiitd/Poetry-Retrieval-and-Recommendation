bahut ghutan hai koi surat-e-bayan nikle  
agar sada na uthe kam se kam fughan nikle  
faqir-e-shahr ke tan par libas baaqi hai  
amir-e-shahr ke arman abhi kahan nikle  
haqiqaten hain salamat to khvab bahutere  
malal kyuun ho ki kuchh khvab ra.egan nikle  
udhar bhi khaak udi hai idhar bhi khaak udi  
jahan jahan se baharon ke karvan nikle  
sitam ke daur men ham ahl-e-dil hi kaam aa.e  
zaban pe naaz tha jin ko vo be-zaban nikle  
bahut ghutan hai koi surat-e-bayan nikle  
agar sada na uthe kam se kam fughan nikle  
faqir-e-shahr ke tan par libas baqi hai  
amir-e-shahr ke arman abhi kahan nikle  
haqiqaten hain salamat to khwab bahutere  
malal kyun ho ki kuchh khwab raegan nikle  
udhar bhi khak udi hai idhar bhi khak udi  
jahan jahan se bahaaron ke karwan nikle  
sitam ke daur mein hum ahl-e-dil hi kaam aae  
zaban pe naz tha jin ko wo be-zaban nikle  
