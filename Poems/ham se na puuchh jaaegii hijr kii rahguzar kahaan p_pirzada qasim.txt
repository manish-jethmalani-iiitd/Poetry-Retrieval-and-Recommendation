ham se na puchh ja.egi hijr ki rahguzar kahan  
shaam hui to thi kahin sub.h hui magar kahan  
dana-o-dam se pare meri udaan yaad kar  
mujh ko talash kar na dekh rakhe hain bal-o-par kahan  
ishq-e-hisar-e-zat se duur bahut nikal gaya  
aise men jabr-e-vaqt bhi hota hai kargar kahan  
valvala-ha-e-shauq sab sarf-e-muhajrat hue  
ab sar-e-manzil vafa dhund rahe ho ghar kahan  
chhod ke karvan-e-shauq manzil-e-gham pe kar qayam  
misl-e-ghubar-e-karvan phirta hai dar-ba-dar kahan  
hum se na puchh jaegi hijr ki rahguzar kahan  
sham hui to thi kahin subh hui magar kahan  
dana-o-dam se pare meri udan yaad kar  
mujh ko talash kar na dekh rakhe hain baal-o-par kahan  
ishq-e-hisar-e-zat se dur bahut nikal gaya  
aise mein jabr-e-waqt bhi hota hai kargar kahan  
walwala-ha-e-shauq sab sarf-e-muhajrat hue  
ab sar-e-manzil wafa dhund rahe ho ghar kahan  
chhod ke karwan-e-shauq manzil-e-gham pe kar qayam  
misl-e-ghubar-e-karwan phirta hai dar-ba-dar kahan  
