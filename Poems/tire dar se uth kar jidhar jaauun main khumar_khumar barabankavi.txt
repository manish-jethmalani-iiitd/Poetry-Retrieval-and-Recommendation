tire dar se uth kar jidhar ja.un main  
chalun do qadam aur thahar ja.un main  
sambhale to huun khud ko tujh bin magar  
jo chhu le koi to bikhar ja.un main  
agar tu khafa ho to parva nahin  
tira gham khafa ho to mar ja.un main  
tabassum ne itna dasa hai mujhe  
kali muskura.e to dar ja.un main  
mira ghar fasadat men jal chuka  
vatan ja.un to kis ke ghar ja.un main  
'khumar' un se tark-e-ta.alluq baja  
magar jite-ji kaise mar ja.un main  
tere dar se uth kar jidhar jaun main  
chalun do qadam aur thahar jaun main  
sambhaale to hun khud ko tujh bin magar  
jo chhu le koi to bikhar jaun main  
agar tu khafa ho to parwa nahin  
tera gham khafa ho to mar jaun main  
tabassum ne itna dasa hai mujhe  
kali muskurae to dar jaun main  
mera ghar fasadat mein jal chuka  
watan jaun to kis ke ghar jaun main  
'khumar' un se tark-e-talluq baja  
magar jite-ji kaise mar jaun main  
