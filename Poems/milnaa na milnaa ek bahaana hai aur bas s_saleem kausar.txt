milna na milna ek bahana hai aur bas  
tum sach ho baaqi jo hai fasana hai aur bas  
logon ko raste ki zarurat hai aur mujhe  
ik sang-e-rahguzar ko hatana hai aur bas  
masrufiyat ziyada nahin hai miri yahan  
mitti se ik charagh banana hai aur bas  
so.e hue to jaag hi ja.enge ek din  
jo jagte hain un ko jagana hai aur bas  
tum vo nahin ho jin se vafa ki ummid hai  
tum se miri murad zamana hai aur bas  
phulon ko dhundta hua phirta huun baagh men  
bad-e-saba ko kaam dilana hai aur bas  
aab o hava to yuun bhi mira mas.ala nahin  
mujh ko to ik darakht lagana hai aur bas  
nindon ka rat-jagon se ulajhna yunhi nahin  
ik khvab-e-ra.egan ko bachana hai aur bas  
ik vaada jo kiya hi nahin hai abhi 'salim'  
mujh ko vahi to vaada nibhana hai aur bas  
milna na milna ek bahana hai aur bas  
tum sach ho baqi jo hai fasana hai aur bas  
logon ko raste ki zarurat hai aur mujhe  
ek sang-e-rahguzar ko hatana hai aur bas  
masrufiyat ziyaada nahin hai meri yahan  
mitti se ek charagh banana hai aur bas  
soe hue to jag hi jaenge ek din  
jo jagte hain un ko jagana hai aur bas  
tum wo nahin ho jin se wafa ki ummid hai  
tum se meri murad zamana hai aur bas  
phulon ko dhundta hua phirta hun bagh mein  
baad-e-saba ko kaam dilana hai aur bas  
aab o hawa to yun bhi mera masala nahin  
mujh ko to ek darakht lagana hai aur bas  
nindon ka rat-jagon se ulajhna yunhi nahin  
ek khwab-e-raegan ko bachana hai aur bas  
ek wada jo kiya hi nahin hai abhi 'salim'  
mujh ko wahi to wada nibhana hai aur bas  
