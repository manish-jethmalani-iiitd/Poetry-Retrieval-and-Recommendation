sirf ankhen thiin abhi un men ishare nahin the  
dil pe mausam ye mohabbat ne utare nahin the  
jaisi raton men safar ham ne kiya tha aghaz  
sar-ba-sar samten hi samten thiin sitare nahin the  
ab to har shakhs ki khatir hui matlub hamen  
ham kisi ke bhi nahin the jo tumhare nahin the  
jab hamen koi tavaqqo hi nahin thi tum se  
aise us vaqt bhi halat hamare nahin the  
mohlat-e-umr men rahne diye us ne shamil  
jo shab o roz kabhi ham ne guzare nahin the  
jab nazare the to ankhon ko nahin thi parva  
ab inhi ankhon ne chaha to nazare nahin the  
duub hi jaana muqaddar tha hamara ki vahan  
jis taraf dekhiye paani tha kinare nahin the  
kyuun nahin ishq bhala har-kas-o-na-kas ka shi.ar  
is tijarat men agar itne khasare nahin the  
thiik hai koi madad ko nahin pahuncha lekin  
ye bhi sach hai ki 'zafar' ham bhi pukare nahin the  
sirf aankhen thin abhi un mein ishaare nahin the  
dil pe mausam ye mohabbat ne utare nahin the  
jaisi raaton mein safar hum ne kiya tha aaghaz  
sar-ba-sar samten hi samten thin sitare nahin the  
ab to har shakhs ki khatir hui matlub hamein  
hum kisi ke bhi nahin the jo tumhaare nahin the  
jab hamein koi tawaqqo hi nahin thi tum se  
aise us waqt bhi haalat hamare nahin the  
mohlat-e-umr mein rahne diye us ne shamil  
jo shab o roz kabhi hum ne guzare nahin the  
jab nazare the to aankhon ko nahin thi parwa  
ab inhi aankhon ne chaha to nazare nahin the  
dub hi jaana muqaddar tha hamara ki wahan  
jis taraf dekhiye pani tha kinare nahin the  
kyun nahin ishq bhala har-kas-o-na-kas ka shiar  
is tijarat mein agar itne khasare nahin the  
thik hai koi madad ko nahin pahuncha lekin  
ye bhi sach hai ki 'zafar' hum bhi pukare nahin the  
