vahi hai vahshat vahi hai nafrat akhir is ka kya hai sabab  
insan insan bahut rata hai insan insan banega kab  
ved upnishad purze purze giita qur.an varaq varaq  
ram-o-kirishn-o-gautam-o-yazdan zakhm-rasida sab ke sab  
ab tak aisa mila na koi dil ki pyaas bujhata jo  
yuun mai-khana-chashm bahut hain bahut hain yuun to saqi-lab  
jis ki tegh hai duniya us ki jis ki lathi us ki bhains  
sab qatil hain sab maqtul hain sab mazlum hain zalim sab  
khanjar khanjar qatil abru dilbar haath masiha hont  
lahu lahu hai sham-e-tamanna aansu aansu sub.h-e-tarab  
dekhen din phirte hain kab tak dekhen phir kab milte hain  
dil se dil ankhon se ankhen haath se haath aur lab se lab  
zakhmi sarhad zakhmi qaumen zakhmi insan zakhmi mulk  
harf-e-haq ki salib utha.e koi masih to aa.e ab  
wahi hai wahshat wahi hai nafrat aakhir is ka kya hai sabab  
insan insan bahut rata hai insan insan banega kab  
wed upnishad purze purze gita quran waraq waraq  
ram-o-kirishn-o-gautam-o-yazdan zakhm-rasida sab ke sab  
ab tak aisa mila na koi dil ki pyas bujhata jo  
yun mai-khana-chashm bahut hain bahut hain yun to saqi-lab  
jis ki tegh hai duniya us ki jis ki lathi us ki bhains  
sab qatil hain sab maqtul hain sab mazlum hain zalim sab  
khanjar khanjar qatil abru dilbar hath masiha hont  
lahu lahu hai sham-e-tamanna aansu aansu subh-e-tarab  
dekhen din phirte hain kab tak dekhen phir kab milte hain  
dil se dil aankhon se aankhen hath se hath aur lab se lab  
zakhmi sarhad zakhmi qaumen zakhmi insan zakhmi mulk  
harf-e-haq ki salib uthae koi masih to aae ab  
