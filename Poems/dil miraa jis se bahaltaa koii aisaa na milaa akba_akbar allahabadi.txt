dil mira jis se bahalta koi aisa na mila  
but ke bande mile allah ka banda na mila  
bazm-e-yaran se phiri bad-e-bahari mayus  
ek sar bhi use amada-e-sauda na mila  
gul ke khvahan to nazar aa.e bahut itr-farosh  
talib-e-zamzama-e-bulbul-e-shaida na mila  
vaah kya raah dikha.i hai hamen murshid ne  
kar diya kaabe ko gum aur kalisa na mila  
rang chehre ka to collage ne bhi rakkha qaa.im  
rang-e-batin men magar baap se beta na mila  
sayyad utthe jo gazette le ke to lakhon laa.e  
shaikh qur.an dikhate phire paisa na mila  
hoshyaron men to ik ik se siva hain 'akbar'  
mujh ko divanon men lekin koi tujh sa na mila  
dil mera jis se bahalta koi aisa na mila  
but ke bande mile allah ka banda na mila  
bazm-e-yaran se phiri baad-e-bahaari mayus  
ek sar bhi use aamada-e-sauda na mila  
gul ke khwahan to nazar aae bahut itr-farosh  
talib-e-zamzama-e-bulbul-e-shaida na mila  
wah kya rah dikhai hai hamein murshid ne  
kar diya kabe ko gum aur kalisa na mila  
rang chehre ka to collage ne bhi rakkha qaim  
rang-e-baatin mein magar bap se beta na mila  
sayyad utthe jo gazette le ke to lakhon lae  
shaikh quran dikhate phire paisa na mila  
hoshyaron mein to ek ek se siwa hain 'akbar'  
mujh ko diwanon mein lekin koi tujh sa na mila  
