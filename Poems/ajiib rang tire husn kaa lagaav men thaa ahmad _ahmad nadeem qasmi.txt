ajiib rang tire husn ka lagav men tha  
gulab jaise kadi dhuup ke alaav men tha  
hai jis ki yaad miri fard-e-jurm ki surkhi  
usi ka aks mire ek ek ghaav men tha  
yahan vahan se kinare mujhe bulate rahe  
magar main vaqt ka dariya tha aur bahav men tha  
urus-e-gul ko saba jaise gudguda ke chali  
kuchh aisa pyaar ka aalam tire subhav men tha  
main pur-sukun huun magar mera dil hi janta hai  
jo intishar mohabbat ke rakh-rakhav men tha  
ghazal ke ruup men tahzib ga rahi thi 'nadim'  
mira kamal mire fan ke is rachav men tha  
ajib rang tere husn ka lagaw mein tha  
gulab jaise kadi dhup ke alaw mein tha  
hai jis ki yaad meri fard-e-jurm ki surkhi  
usi ka aks mere ek ek ghaw mein tha  
yahan wahan se kinare mujhe bulate rahe  
magar main waqt ka dariya tha aur bahaw mein tha  
urus-e-gul ko saba jaise gudguda ke chali  
kuchh aisa pyar ka aalam tere subhaw mein tha  
main pur-sukun hun magar mera dil hi jaanta hai  
jo intishaar mohabbat ke rakh-rakhaw mein tha  
ghazal ke rup mein tahzib ga rahi thi 'nadim'  
mera kamal mere fan ke is rachaw mein tha  
