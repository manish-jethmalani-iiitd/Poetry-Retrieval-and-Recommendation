farogh-e-dida-o-dil lala-e-sahar ki tarah  
ujala bin ke raho sham-e-rahguzar ki tarah  
payambaron ki tarah se jiyo zamane men  
payam-e-shauq bano daulat-e-hunar ki tarah  
ye zindagi bhi koi zindagi hai ham-nafaso  
sitara ban ke jale bujh ga.e sharar ki tarah  
dara saki na mujhe tirgi zamane ki  
andheri raat se guzra huun main qamar ki tarah  
samundaron ke talatum ne mujh ko paala hai  
chamak raha huun isi vaste guhar ki tarah  
tamam koh o tal o bahr o bar hain zer-e-nagin  
khula hua huun main shahin ke bal-o-par ki tarah  
tamam daulat-e-kaunain hai khiraj us ka  
ye dil nahin kisi luute hue nagar ki tarah  
guzar ke khaar se ghunche se gul se shabnam se  
main shakh-e-vaqt men aaya huun ik samar ki tarah  
main dil men talkhi-e-zahrab-e-gham bhi rakhta huun  
na misl-e-shahd huun shirin na main shakar ki tarah  
khizan ke dast-e-sitam ne mujhe chhua hai magar  
tamam sho.ala o shabnam huun kashmar ki tarah  
miri nava men hai lutf-o-surur-e-sub.h-e-nashat  
har ek sher hai rindon ki sham-e-tar ki tarah  
ye fatehana ghazal asr-e-nau ka hai ahang  
buland o past ko dekha hai dida-var ki tarah  
farogh-e-dida-o-dil lala-e-sahar ki tarah  
ujala bin ke raho sham-e-rahguzar ki tarah  
payambaron ki tarah se jiyo zamane mein  
payam-e-shauq bano daulat-e-hunar ki tarah  
ye zindagi bhi koi zindagi hai ham-nafaso  
sitara ban ke jale bujh gae sharar ki tarah  
dara saki na mujhe tirgi zamane ki  
andheri raat se guzra hun main qamar ki tarah  
samundaron ke talatum ne mujh ko pala hai  
chamak raha hun isi waste guhar ki tarah  
tamam koh o tal o bahr o bar hain zer-e-nagin  
khula hua hun main shahin ke baal-o-par ki tarah  
tamam daulat-e-kaunain hai khiraj us ka  
ye dil nahin kisi lute hue nagar ki tarah  
guzar ke khar se ghunche se gul se shabnam se  
main shakh-e-waqt mein aaya hun ek samar ki tarah  
main dil mein talkhi-e-zahrab-e-gham bhi rakhta hun  
na misl-e-shahd hun shirin na main shakar ki tarah  
khizan ke dast-e-sitam ne mujhe chhua hai magar  
tamam shoala o shabnam hun kashmar ki tarah  
meri nawa mein hai lutf-o-surur-e-subh-e-nashat  
har ek sher hai rindon ki sham-e-tar ki tarah  
ye fatehana ghazal asr-e-nau ka hai aahang  
buland o past ko dekha hai dida-war ki tarah  
