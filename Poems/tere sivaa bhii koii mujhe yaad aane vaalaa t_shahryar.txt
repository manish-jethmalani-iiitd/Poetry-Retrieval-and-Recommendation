tere siva bhi koi mujhe yaad aane vaala tha  
main varna yuun hijr se kab ghabrane vaala tha  
jan-bujh kar samajh kar main ne bhula diya  
har vo qissa jo dil ko bahlane vaala tha  
mujh ko nadamat bas is par hai log bahut khush hain  
is lamhe ko kho kar jo pachhtane vaala tha  
ye to khair hui dariya ne rukh tabdil kiya  
mera shahr bhi us ki zad men aane vaala tha  
ik ik kar ke sab raste kitne sunsan hue  
yaad aaya main lambe safar par jaane vaala tha  
tere siwa bhi koi mujhe yaad aane wala tha  
main warna yun hijr se kab ghabrane wala tha  
jaan-bujh kar samajh kar main ne bhula diya  
har wo qissa jo dil ko bahlane wala tha  
mujh ko nadamat bas is par hai log bahut khush hain  
is lamhe ko kho kar jo pachhtane wala tha  
ye to khair hui dariya ne rukh tabdil kiya  
mera shahr bhi us ki zad mein aane wala tha  
ek ek kar ke sab raste kitne sunsan hue  
yaad aaya main lambe safar par jaane wala tha  
