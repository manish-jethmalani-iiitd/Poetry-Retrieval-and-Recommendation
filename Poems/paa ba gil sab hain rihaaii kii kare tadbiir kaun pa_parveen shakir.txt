pa-ba-gil sab hain riha.i ki kare tadbir kaun  
dast-basta shahr men khole miri zanjir kaun  
mera sar hazir hai lekin mera munsif dekh le  
kar raha hai meri fard-e-jurm ko tahrir kaun  
aaj darvazon pe dastak jaani pahchani si hai  
aaj mere naam laata hai miri ta.azir kaun  
koi maqtal ko gaya tha muddaton pahle magar  
hai dar-e-khema pe ab tak surat-e-tasvir kaun  
meri chadar to chhini thi shaam ki tanha.i men  
be-rida.i ko miri phir de gaya tash.hir kaun  
sach jahan pa-basta mulzim ke katahre men mile  
us adalat men sunega adl ki tafsir kaun  
niind jab khvabon se pyari ho to aise ahd men  
khvab dekhe kaun aur khvabon ko de tabir kaun  
ret abhi pichhle makanon ki na vapas aa.i thi  
phir lab-e-sahil gharaunda kar gaya ta.amir kaun  
saare rishte hijraton men saath dete hain to phir  
shahr se jaate hue hota hai daman-gir kaun  
dushmanon ke saath mere dost bhi azad hain  
dekhna hai khinchta hai mujh pe pahla tiir kaun  
pa-ba-gil sab hain rihai ki kare tadbir kaun  
dast-basta shahr mein khole meri zanjir kaun  
mera sar hazir hai lekin mera munsif dekh le  
kar raha hai meri fard-e-jurm ko tahrir kaun  
aaj darwazon pe dastak jaani pahchani si hai  
aaj mere nam lata hai meri tazir kaun  
koi maqtal ko gaya tha muddaton pahle magar  
hai dar-e-khema pe ab tak surat-e-taswir kaun  
meri chadar to chhini thi sham ki tanhai mein  
be-ridai ko meri phir de gaya tashhir kaun  
sach jahan pa-basta mulzim ke katahre mein mile  
us adalat mein sunega adl ki tafsir kaun  
nind jab khwabon se pyari ho to aise ahd mein  
khwab dekhe kaun aur khwabon ko de tabir kaun  
ret abhi pichhle makanon ki na wapas aai thi  
phir lab-e-sahil gharaunda kar gaya tamir kaun  
sare rishte hijraton mein sath dete hain to phir  
shahr se jate hue hota hai daman-gir kaun  
dushmanon ke sath mere dost bhi aazad hain  
dekhna hai khinchta hai mujh pe pahla tir kaun  
