agar ghaflat se baaz aaya jafa ki  
talafi ki bhi zalim ne to kya ki  
mare aghaz-e-ulfat men ham afsos  
use bhi rah ga.i hasrat jafa ki  
kabhi insaf hi dekha na didar  
qayamat aksar us ku men raha ki  
falak ke haath se main ja chhupun gar  
khabar la de koi tahtus-sara ki  
shab-e-vasl-e-adu kya kya jala huun  
haqiqat khul ga.i roz-e-jaza ki  
chaman men koi us ku se na aaya  
ga.i barbad sab mehnat saba ki  
kushad-e-dil pe bandhi hai kamar aaj  
nahin hai khairiyat band-e-qaba ki  
kiya jab iltifat us ne zara sa  
padi ham ko husul-e-mudda.a ki  
kaha hai ghair ne tum se mira haal  
kahe deti hai bebaki ada ki  
tumhen shor-e-fughan se mere kya kaam  
khabar lo apni chashm-e-surma-sa ki  
diya ilm o hunar hasrat-kashi ko  
falak ne mujh se ye kaisi dagha ki  
gham-e-maqsad-rasi ta naza.a aur ham  
ab aa.i maut bakht-e-na-rasa ki  
mujhe ai dil tiri jaldi ne maara  
nahin taqsir us der-ashna ki  
jafa se thak ga.e to bhi na puchha  
ki tu ne kis tavaqqo par vafa ki  
kaha us but se marta huun to 'momin'  
kaha main kya karun marzi khuda ki  
agar ghaflat se baz aaya jafa ki  
talafi ki bhi zalim ne to kya ki  
mare aaghaz-e-ulfat mein hum afsos  
use bhi rah gai hasrat jafa ki  
kabhi insaf hi dekha na didar  
qayamat aksar us ku mein raha ki  
falak ke hath se main ja chhupun gar  
khabar la de koi tahtus-sara ki  
shab-e-wasl-e-adu kya kya jala hun  
haqiqat khul gai roz-e-jaza ki  
chaman mein koi us ku se na aaya  
gai barbaad sab mehnat saba ki  
kushad-e-dil pe bandhi hai kamar aaj  
nahin hai khairiyat band-e-qaba ki  
kiya jab iltifat us ne zara sa  
padi hum ko husul-e-muddaa ki  
kaha hai ghair ne tum se mera haal  
kahe deti hai bebaki ada ki  
tumhein shor-e-fughan se mere kya kaam  
khabar lo apni chashm-e-surma-sa ki  
diya ilm o hunar hasrat-kashi ko  
falak ne mujh se ye kaisi dagha ki  
gham-e-maqsad-rasi ta naza aur hum  
ab aai maut bakht-e-na-rasa ki  
mujhe ai dil teri jaldi ne mara  
nahin taqsir us der-ashna ki  
jafa se thak gae to bhi na puchha  
ki tu ne kis tawaqqo par wafa ki  
kaha us but se marta hun to 'momin'  
kaha main kya karun marzi khuda ki  
