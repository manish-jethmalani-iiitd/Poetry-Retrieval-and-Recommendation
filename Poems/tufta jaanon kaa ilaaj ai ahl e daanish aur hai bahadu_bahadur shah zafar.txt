tufta-janon ka ilaaj ai ahl-e-danish aur hai  
ishq ki atish bala hai us ki sozish aur hai  
kyuun na vahshat men chubhe har mu ba-shakl-e-nish-tez  
khar-e-gham ki tere divane ki kavish aur hai  
mutribo ba-saz aao tum hamari bazm men  
saz-o-saman se tumhari itni sazish aur hai  
thukta bhi dukhtar-e-raz par nahin mast-e-alast  
jo ki hai us fahisha par ghash vo fahish aur hai  
taab kya ham-tab hove us se khurshid-e-falak  
aftab-e-dagh-e-dil ki apne tabish aur hai  
sab mita den dil se hain jitni ki us men khvahishen  
gar hamen malum ho kuchh us ki khvahish aur hai  
abr mat ham-chashm hona chashm-e-dariya-bar se  
teri barish aur hai aur us ki barish aur hai  
hai to gardish charkh ki bhi fitna-angezi men taaq  
teri chashm-e-fitna-za ki lek gardish aur hai  
but-parasti jis se hove haq-parasti ai 'zafar'  
kya kahun tujh se ki vo tarz-e-parastish aur hai  
tufta-jaanon ka ilaj ai ahl-e-danish aur hai  
ishq ki aatish bala hai us ki sozish aur hai  
kyun na wahshat mein chubhe har mu ba-shakl-e-nish-tez  
khar-e-gham ki tere diwane ki kawish aur hai  
mutribo ba-saz aao tum hamari bazm mein  
saz-o-saman se tumhaari itni sazish aur hai  
thukta bhi dukhtar-e-raz par nahin mast-e-alast  
jo ki hai us fahisha par ghash wo fahish aur hai  
tab kya ham-tab howe us se khurshid-e-falak  
aaftab-e-dagh-e-dil ki apne tabish aur hai  
sab mita den dil se hain jitni ki us mein khwahishen  
gar hamein malum ho kuchh us ki khwahish aur hai  
abr mat ham-chashm hona chashm-e-dariya-bar se  
teri barish aur hai aur us ki barish aur hai  
hai to gardish charkh ki bhi fitna-angezi mein taq  
teri chashm-e-fitna-za ki lek gardish aur hai  
but-parasti jis se howe haq-parasti ai 'zafar'  
kya kahun tujh se ki wo tarz-e-parastish aur hai  
