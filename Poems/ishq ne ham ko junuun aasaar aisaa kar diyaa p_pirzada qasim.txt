ishq ne ham ko junun-asar aisa kar diya  
basta-e-sahil bhi rakkha aur dariya kar diya  
is gulistan-e-guman men ham bhi the manind-e-khvab  
garmi-e-andesha ne ham ko bhi sahra kar diya  
dida-e-khush-bin ki ye e.ajaz-farma.i to dekh  
kaise mub.ham khal-o-khat ko ek chehra kar diya  
ye jahan pinhan tha ik be-manzari ki khaak men  
ham ne chashm-e-shauq se dekha to duniya kar diya  
ruashni-e-tab.a ne raushan kiya hai ik jahan  
aur mujhe is a.ina-khane men tanha kar diya  
jab kabhi shab-zad lamhe gherne aa.e hamen  
ham ne sham-e-jan jala.i aur savera kar diya  
ye karamat bhi ajab us ki masiha.i men hai  
jo ba-zahir bhar diya vo zakhm gahra kar diya  
muntazir tha vaqt so ham ne ba-andaz-e-sukhan  
aarzu ka ik jahan-e-taza paida kar diya  
ishq ne hum ko junun-asar aisa kar diya  
basta-e-sahil bhi rakkha aur dariya kar diya  
is gulistan-e-guman mein hum bhi the manind-e-khwab  
garmi-e-andesha ne hum ko bhi sahra kar diya  
dida-e-khush-bin ki ye eajaz-farmai to dekh  
kaise mubham khal-o-khat ko ek chehra kar diya  
ye jahan pinhan tha ek be-manzari ki khak mein  
hum ne chashm-e-shauq se dekha to duniya kar diya  
ruashni-e-taba ne raushan kiya hai ek jahan  
aur mujhe is aaina-khane mein tanha kar diya  
jab kabhi shab-zad lamhe gherne aae hamein  
hum ne sham-e-jaan jalai aur sawera kar diya  
ye karamat bhi ajab us ki masihai mein hai  
jo ba-zahir bhar diya wo zakhm gahra kar diya  
muntazir tha waqt so hum ne ba-andaz-e-sukhan  
aarzu ka ek jahan-e-taza paida kar diya  
