ham din ke payami hain magar kushta-e-shab hain  
is haal men bhi raunaq-e-alam ka sabab hain  
zahir men ham insan hain mitti ke khilaune  
batin men magar tund anasir ka ghazab hain  
hain halqa-e-zanjir ka ham khanda-e-javed  
zindan men basa.e hue ik shahr-e-tarab hain  
chatki hui ye husn-e-gurezan ki kali hai  
ya shiddat-e-jazbat se khulte hue lab hain  
aghosh men mahkoge dikha.i nahin doge  
tum nik.hat-e-gulzar ho ham parda-e-shab hain  
hum din ke payami hain magar kushta-e-shab hain  
is haal mein bhi raunaq-e-alam ka sabab hain  
zahir mein hum insan hain mitti ke khilaune  
baatin mein magar tund anasir ka ghazab hain  
hain halqa-e-zanjir ka hum khanda-e-jawed  
zindan mein basae hue ek shahr-e-tarab hain  
chatki hui ye husn-e-gurezan ki kali hai  
ya shiddat-e-jazbaat se khulte hue lab hain  
aaghosh mein mahkoge dikhai nahin doge  
tum nikhat-e-gulzar ho hum parda-e-shab hain  
