dard kam hone laga aao ki kuchh raat kate  
gham ki mi.ad badha jaao ki kuchh raat kate  
hijr men ah-o-buka rasm-e-kohan hai lekin  
aaj ye rasm hi doharao ki kuchh raat kate  
yuun to tum raushni-e-qalb-o-nazar ho lekin  
aaj vo mo.ajiza dikhlao ki kuchh raat kate  
dil dukhata hai vo mil kar bhi magar aaj ki raat  
isi be-dard ko le aao ki kuchh raat kate  
dam ghuta jaata hai afsurda-dili se yaaro  
koi afvah hi phailao ki kuchh raat kate  
main bhi be-kar huun aur tum bhi ho viran bahut  
dosto aaj na ghar jaao ki kuchh raat kate  
chhod aa.e ho sar-e-sham use kyuun 'nasir'  
use phir ghar se bala laao ki kuchh raat kate  
dard kam hone laga aao ki kuchh raat kate  
gham ki miad badha jao ki kuchh raat kate  
hijr mein aah-o-buka rasm-e-kohan hai lekin  
aaj ye rasm hi doharao ki kuchh raat kate  
yun to tum raushni-e-qalb-o-nazar ho lekin  
aaj wo moajiza dikhlao ki kuchh raat kate  
dil dukhata hai wo mil kar bhi magar aaj ki raat  
isi be-dard ko le aao ki kuchh raat kate  
dam ghuta jata hai afsurda-dili se yaro  
koi afwah hi phailao ki kuchh raat kate  
main bhi be-kar hun aur tum bhi ho viran bahut  
dosto aaj na ghar jao ki kuchh raat kate  
chhod aae ho sar-e-sham use kyun 'nasir'  
use phir ghar se bala lao ki kuchh raat kate  
