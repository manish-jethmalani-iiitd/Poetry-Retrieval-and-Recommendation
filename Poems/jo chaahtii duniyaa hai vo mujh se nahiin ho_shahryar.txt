jo chahti duniya hai vo mujh se nahin hoga  
samjhauta koi khvab ke badle nahin hoga  
ab raat ki divar ko dhana hai zaruri  
ye kaam magar mujh se akele nahin hoga  
khush-fahmi abhi tak thi yahi kar-e-junun men  
jo main nahin kar paaya kisi se nahin hoga  
tadbir na.i soch koi ai dil-e-sada  
ma.il-ba-karam tujh pe vo aise nahin hoga  
be-nam se ik khauf se dil kyuun hai pareshan  
jab tai hai ki kuchh vaqt se pahle nahin hoga  
jo chahti duniya hai wo mujh se nahin hoga  
samjhauta koi khwab ke badle nahin hoga  
ab raat ki diwar ko dhana hai zaruri  
ye kaam magar mujh se akele nahin hoga  
khush-fahmi abhi tak thi yahi kar-e-junun mein  
jo main nahin kar paya kisi se nahin hoga  
tadbir nai soch koi ai dil-e-sada  
mail-ba-karam tujh pe wo aise nahin hoga  
be-nam se ek khauf se dil kyun hai pareshan  
jab tai hai ki kuchh waqt se pahle nahin hoga  
