use hal-o-qal se vasta na gharaz maqam-o-qayam se  
jise koi nisbat-e-khas ho tire husn-e-barq-khiram se  
mujhe de rahe hain tasalliyan vo har ek taaza payam se  
kabhi aa ke manzar-e-am par kabhi hat ke manzar-e-am se  
kyuun kiya raha jo muqabla khatrat-e-gam-ba-gam se  
sar-e-bam-e-ishq-e-tamam tak rah-e-shauq-e-nim-tamam se  
na gharaz kisi se na vasta mujhe kaam apne hi kaam se  
tire zikr se tiri fikr se tiri yaad se tire naam se  
mire saqiya mire saqiya tujhe marhaba tujhe marhaba  
tu pila.e ja tu pila.e ja isi chashm-e-jam-ba-jam se  
tiri sub.h-e-aish hai kya bala tujhe ai falak jo ho hausla  
kabhi kar le aa ke muqabla gham-e-hijr-e-yar ki shaam se  
mujhe yuun na khaak men tu mila main agarche huun tira naqsh-e-pa  
tire jalve ki hai baqa mire shauq-e-nam-ba-nam se  
tiri chashm-e-mast ko kya kahun ki nazar nazar hai fusun fusun  
ye tamam hosh ye sab junun isi ek gardish-e-jam se  
ye kitab-e-dil ki hain ayaten main bata.un kya jo hain nisbaten  
mire sajda-ha-e-davam ko tire naqsh-ha-e-khiram se  
mujhe chahiye vahi saqiya jo baras chale jo chhalak chale  
tire husn-e-shisha-ba-dast se tiri chashm-e-bada-ba-jam se  
jo utha hai dard utha kare koi khaak us se gila kare  
jise zid ho husn ke zikr se jise chidh ho ishq ke naam se  
vahin chashm-e-hur phadak ga.i abhi pi na thi ki bahak ga.i  
kabhi yak-ba-yak jo chhalak ga.i kisi rind-e-mast ke jaam se  
tu hazar uzr kare magar hamen rashk hai aur hi kuchh 'jigar'  
tiri iztirab-e-nigah se tire ehtiyat-e-kalam se  
use haal-o-qal se wasta na gharaz maqam-o-qayam se  
jise koi nisbat-e-khas ho tere husn-e-barq-khiram se  
mujhe de rahe hain tasalliyan wo har ek taza payam se  
kabhi aa ke manzar-e-am par kabhi hat ke manzar-e-am se  
kyun kiya raha jo muqabla khatraat-e-gam-ba-gam se  
sar-e-baam-e-ishq-e-tamam tak rah-e-shauq-e-nim-tamam se  
na gharaz kisi se na wasta mujhe kaam apne hi kaam se  
tere zikr se teri fikr se teri yaad se tere nam se  
mere saqiya mere saqiya tujhe marhaba tujhe marhaba  
tu pilae ja tu pilae ja isi chashm-e-jam-ba-jam se  
teri subh-e-aish hai kya bala tujhe ai falak jo ho hausla  
kabhi kar le aa ke muqabla gham-e-hijr-e-yar ki sham se  
mujhe yun na khak mein tu mila main agarche hun tera naqsh-e-pa  
tere jalwe ki hai baqa mere shauq-e-nam-ba-nam se  
teri chashm-e-mast ko kya kahun ki nazar nazar hai fusun fusun  
ye tamam hosh ye sab junun isi ek gardish-e-jam se  
ye kitab-e-dil ki hain aayaten main bataun kya jo hain nisbaten  
mere sajda-ha-e-dawam ko tere naqsh-ha-e-khiram se  
mujhe chahiye wahi saqiya jo baras chale jo chhalak chale  
tere husn-e-shisha-ba-dast se teri chashm-e-baada-ba-jam se  
jo utha hai dard utha kare koi khak us se gila kare  
jise zid ho husn ke zikr se jise chidh ho ishq ke nam se  
wahin chashm-e-hur phadak gai abhi pi na thi ki bahak gai  
kabhi yak-ba-yak jo chhalak gai kisi rind-e-mast ke jam se  
tu hazar uzr kare magar hamein rashk hai aur hi kuchh 'jigar'  
teri iztirab-e-nigah se tere ehtiyat-e-kalam se  
