mujhe vo kunj-e-tanha.i se akhir kab nikalega  
akele-pan ka ye ehsas mujh ko maar dalega  
kisi ko kya padi hai meri khatir khud ko zahmat de  
pareshan hain sabhi kaise koi mujh ko sambhalega  
abhi tarikh naami ek jadugar ko aana hai  
jo zinda shahr aur ajsam ko patthar men dhalega  
bas agle mod par manzil tiri aane hi vaali hai  
mire ai ham-safar tu kitna mera dukh bata lega  
sharik-e-ranj kya karna use taklif kya deni  
ki jitni der baithega vahi baten nikalega  
riha kar de qafas ki qaid se ghayal parinde ko  
kisi ke dard ko is dil men kitne saal palega  
mujhe wo kunj-e-tanhai se aakhir kab nikalega  
akele-pan ka ye ehsas mujh ko mar dalega  
kisi ko kya padi hai meri khatir khud ko zahmat de  
pareshan hain sabhi kaise koi mujh ko sambhaalega  
abhi tarikh nami ek jadugar ko aana hai  
jo zinda shahr aur ajsam ko patthar mein dhaalega  
bas agle mod par manzil teri aane hi wali hai  
mere ai ham-safar tu kitna mera dukh bata lega  
sharik-e-ranj kya karna use taklif kya deni  
ki jitni der baithega wahi baaten nikalega  
riha kar de qafas ki qaid se ghayal parinde ko  
kisi ke dard ko is dil mein kitne sal palega  
