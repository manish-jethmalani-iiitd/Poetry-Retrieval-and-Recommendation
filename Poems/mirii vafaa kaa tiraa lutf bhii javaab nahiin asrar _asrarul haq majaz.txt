miri vafa ka tira lutf bhi javab nahin  
mire shabab ki qimat tira shabab nahin  
ye mahtab nahin hai ki aftab nahin  
sabhi hai husn magar ishq ka javab nahin  
miri nigah men jalve hain jalve hi jalve  
yahan hijab nahin hai yahan naqab nahin  
junun bhi had se siva shauq bhi hai had se siva  
ye baat kya hai ki main maurid-e-itab nahin  
yahan to husn ka dil bhi hai gham se sad paara  
main kamyab nahin vo bhi kamyab nahin  
yahan to raat ki bedariyan musallam hain  
magar vahan bhi hasin ankhdiyon men khvab nahin  
na puchhiye miri duniya ko meri duniya men  
khud aftab bhi zarra hai aftab nahin  
sab hi hain mai-kada-e-dahr men khirad vaale  
koi kharab nahin hai koi kharab nahin  
'majaz' kis ko main samjha.un koi kya samjhe  
ki kamyab-e-mohabbat bhi kamyab nahin  
meri wafa ka tera lutf bhi jawab nahin  
mere shabab ki qimat tera shabab nahin  
ye mahtab nahin hai ki aaftab nahin  
sabhi hai husn magar ishq ka jawab nahin  
meri nigah mein jalwe hain jalwe hi jalwe  
yahan hijab nahin hai yahan naqab nahin  
junun bhi had se siwa shauq bhi hai had se siwa  
ye baat kya hai ki main maurid-e-itab nahin  
yahan to husn ka dil bhi hai gham se sad para  
main kaamyab nahin wo bhi kaamyab nahin  
yahan to raat ki bedariyan musallam hain  
magar wahan bhi hasin ankhdiyon mein khwab nahin  
na puchhiye meri duniya ko meri duniya mein  
khud aaftab bhi zarra hai aaftab nahin  
sab hi hain mai-kada-e-dahr mein khirad wale  
koi kharab nahin hai koi kharab nahin  
'majaz' kis ko main samjhaun koi kya samjhe  
ki kaamyab-e-mohabbat bhi kaamyab nahin  
