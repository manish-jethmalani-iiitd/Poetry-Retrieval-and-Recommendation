haveliyon men miri tarbiyat nahin hoti  
to aaj sar pe tapakne ko chhat nahin hoti  
hamare ghar ka pata puchhne se kya hasil  
udasiyon ki koi shahriyat nahin hoti  
charagh ghar ka ho mahfil ka ho ki mandir ka  
hava ke paas koi maslahat nahin hoti  
hamen jo khud men simatne ka fan nahin aata  
to aaj aisi tiri saltanat nahin hoti  
'vasim' shahr men sachcha.iyon ke lab hote  
to aaj khabron men sab khairiyat nahin hoti  
haweliyon mein meri tarbiyat nahin hoti  
to aaj sar pe tapakne ko chhat nahin hoti  
hamare ghar ka pata puchhne se kya hasil  
udasiyon ki koi shahriyat nahin hoti  
charagh ghar ka ho mahfil ka ho ki mandir ka  
hawa ke pas koi maslahat nahin hoti  
hamein jo khud mein simatne ka fan nahin aata  
to aaj aisi teri saltanat nahin hoti  
'wasim' shahr mein sachchaiyon ke lab hote  
to aaj khabron mein sab khairiyat nahin hoti  
