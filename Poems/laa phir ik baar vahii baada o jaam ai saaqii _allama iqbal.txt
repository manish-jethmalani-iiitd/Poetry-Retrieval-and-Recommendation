la phir ik baar vahi baada o jaam ai saaqi  
haath aa jaa.e mujhe mera maqam ai saaqi  
tiin sau saal se hain hind ke mai-khane band  
ab munasib hai tira faiz ho aam ai saaqi  
meri mina-e-ghazal men thi zara si baaqi  
shekh kahta hai ki hai ye bhi haram ai saaqi  
sher mardon se hua besha-e-tehqiq tahi  
rah ga.e suufi o mulla ke ghulam ai saaqi  
ishq ki tegh-e-jigar-dar uda li kis ne  
ilm ke haath men khali hai niyam ai saaqi  
siina raushan ho to hai soz-e-sukhan ain-e-hayat  
ho na raushan to sukhan marg-e-davam ai saaqi  
tu miri raat ko mahtab se mahrum na rakh  
tire paimane men hai mah-e-tamam ai saaqi  
la phir ek bar wahi baada o jam ai saqi  
hath aa jae mujhe mera maqam ai saqi  
tin sau sal se hain hind ke mai-khane band  
ab munasib hai tera faiz ho aam ai saqi  
meri mina-e-ghazal mein thi zara si baqi  
shekh kahta hai ki hai ye bhi haram ai saqi  
sher mardon se hua besha-e-tehqiq tahi  
rah gae sufi o mulla ke ghulam ai saqi  
ishq ki tegh-e-jigar-dar uda li kis ne  
ilm ke hath mein khali hai niyam ai saqi  
sina raushan ho to hai soz-e-sukhan ain-e-hayat  
ho na raushan to sukhan marg-e-dawam ai saqi  
tu meri raat ko mahtab se mahrum na rakh  
tere paimane mein hai mah-e-tamam ai saqi  
