apni marzi se kahan apne safar ke ham hain  
rukh havaon ka jidhar ka hai udhar ke ham hain  
pahle har chiiz thi apni magar ab lagta hai  
apne hi ghar men kisi dusre ghar ke ham hain  
vaqt ke saath hai miti ka safar sadiyon se  
kis ko malum kahan ke hain kidhar ke ham hain  
chalte rahte hain ki chalna hai musafir ka nasib  
sochte rahte hain kis rahguzar ke ham hain  
ham vahan hain jahan kuchh bhi nahin rasta na dayar  
apne hi kho.e hue shaam o sahar ke ham hain  
gintiyon men hi gine jaate hain har daur men ham  
har qalamkar ki be-nam khabar ke ham hain  
apni marzi se kahan apne safar ke hum hain  
rukh hawaon ka jidhar ka hai udhar ke hum hain  
pahle har chiz thi apni magar ab lagta hai  
apne hi ghar mein kisi dusre ghar ke hum hain  
waqt ke sath hai miti ka safar sadiyon se  
kis ko malum kahan ke hain kidhar ke hum hain  
chalte rahte hain ki chalna hai musafir ka nasib  
sochte rahte hain kis rahguzar ke hum hain  
hum wahan hain jahan kuchh bhi nahin rasta na dayar  
apne hi khoe hue sham o sahar ke hum hain  
gintiyon mein hi gine jate hain har daur mein hum  
har qalamkar ki be-nam khabar ke hum hain  
