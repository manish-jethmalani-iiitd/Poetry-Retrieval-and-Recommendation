nazdikiyon men duur ka manzar talash kar  
jo haath men nahin hai vo patthar talash kar  
suraj ke ird-gird bhatakne se fa.eda  
dariya hua hai gum to samundar talash kar  
tarikh men mahl bhi hai hakim bhi takht bhi  
gumnam jo hue hain vo lashkar talash kar  
rahta nahin hai kuchh bhi yahan ek sa sada  
darvaza ghar ka khol ke phir ghar talash kar  
koshish bhi kar umiid bhi rakh rasta bhi chun  
phir is ke ba.ad thoda muqaddar talash kar  
nazdikiyon mein dur ka manzar talash kar  
jo hath mein nahin hai wo patthar talash kar  
suraj ke ird-gird bhatakne se faeda  
dariya hua hai gum to samundar talash kar  
tarikh mein mahl bhi hai hakim bhi takht bhi  
gumnam jo hue hain wo lashkar talash kar  
rahta nahin hai kuchh bhi yahan ek sa sada  
darwaza ghar ka khol ke phir ghar talash kar  
koshish bhi kar umid bhi rakh rasta bhi chun  
phir is ke baad thoda muqaddar talash kar  
