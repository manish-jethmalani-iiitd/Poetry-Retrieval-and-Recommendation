tira kya kaam ab dil men gham-e-janana aata hai  
nikal ai sabr is ghar se ki sahib-khana aata hai  
nazar men teri ankhen sar men sauda teri zulfon ka  
ka.i pariyon ke saa.e men tira divana aata hai  
vafur-e-rahmat-e-bari hai mai-khvaron pe in rozon  
jidhar se abr uthta hai su-e-mai-khana aata hai  
lagi dil ki bujha.e bekasi men kaun hai aisa  
magar ik girya-e-hasrat ki be-tabana aata hai  
unhin se ghamze karti hai jo tujh par jaan dete hain  
ajal tujh ko bhi kitna naz-e-ma.ashuqana aata hai  
pareshani men ye aalam tiri zulfon ka dekha hai  
ki ik ik baal par qurban hone shana aata hai  
chhalak jaata hai jam-e-umr apna va.e-nakami  
hamare munh talak saaqi agar paimana aata hai  
vo but hi mehrban sab apna apna haal kahte hain  
lab-e-khamosh tujh ko bhi koi afsana aata hai  
tilism-e-taza tera saya-e-divar rakhta hai  
badalta hai pari ka bhes jo divana aata hai  
ye azmat rah ke zahid in buton men ham ne paa.i hai  
ki ka.aba ham ko lene ta-dar-e-mai-khana aata hai  
do-rangi se nahin khali adam bhi surat-e-hasti  
koi hoshyar aata hai koi divana aata hai  
huma yuun ustukhvan-e-sokhta par mere girta hai  
tadap kar sham.a par jaise koi parvana aata hai  
udhar hain husn ki ghaten idhar hain ishq ki baten  
tujhe afsun to mujh ko use pari afsana aata hai  
kaleja haath se ahl-e-tama.a ke chaak hota hai  
sadaf-asa agar mujh ko mayassar daana aata hai  
namak jallad chhidka chahta hai mere zakhmon par  
maze ka vaqt ab ai himmat-e-mardana aata hai  
zabardasti ka dhadka vasl men tum ko samaya hai  
kidhar ho hosh men aao koi aaya na aata hai  
ilahi kis ki sham-e-husn se raushan hai ghar mera  
ki ban jaata hai jugnu aaj jo parvana aata hai  
vo ashiq khal-o-khat ka huun nazr-e-mor karta huun  
mayassar tisare din bhi jo mujh ko daana aata hai  
'amir' aur aane vaala kaun hai gor-e-ghariban par  
jo raushan sham.a hoti hai to haan parvana aata hai  
tera kya kaam ab dil mein gham-e-jaanana aata hai  
nikal ai sabr is ghar se ki sahib-khana aata hai  
nazar mein teri aankhen sar mein sauda teri zulfon ka  
kai pariyon ke sae mein tera diwana aata hai  
wafur-e-rahmat-e-bari hai mai-khwaron pe in rozon  
jidhar se abr uthta hai su-e-mai-khana aata hai  
lagi dil ki bujhae bekasi mein kaun hai aisa  
magar ek girya-e-hasrat ki be-tabana aata hai  
unhin se ghamze karti hai jo tujh par jaan dete hain  
ajal tujh ko bhi kitna naz-e-mashuqana aata hai  
pareshani mein ye aalam teri zulfon ka dekha hai  
ki ek ek baal par qurban hone shana aata hai  
chhalak jata hai jam-e-umr apna wae-nakaami  
hamare munh talak saqi agar paimana aata hai  
wo but hi mehrban sab apna apna haal kahte hain  
lab-e-khamosh tujh ko bhi koi afsana aata hai  
tilism-e-taza tera saya-e-diwar rakhta hai  
badalta hai pari ka bhes jo diwana aata hai  
ye azmat rah ke zahid in buton mein hum ne pai hai  
ki kaba hum ko lene ta-dar-e-mai-khana aata hai  
do-rangi se nahin khali adam bhi surat-e-hasti  
koi hoshyar aata hai koi diwana aata hai  
huma yun ustukhwan-e-sokhta par mere girta hai  
tadap kar shama par jaise koi parwana aata hai  
udhar hain husn ki ghaten idhar hain ishq ki baaten  
tujhe afsun to mujh ko use pari afsana aata hai  
kaleja hath se ahl-e-tama ke chaak hota hai  
sadaf-asa agar mujh ko mayassar dana aata hai  
namak jallad chhidka chahta hai mere zakhmon par  
maze ka waqt ab ai himmat-e-mardana aata hai  
zabardasti ka dhadka wasl mein tum ko samaya hai  
kidhar ho hosh mein aao koi aaya na aata hai  
ilahi kis ki sham-e-husn se raushan hai ghar mera  
ki ban jata hai jugnu aaj jo parwana aata hai  
wo aashiq khal-o-khat ka hun nazr-e-mor karta hun  
mayassar tisare din bhi jo mujh ko dana aata hai  
'amir' aur aane wala kaun hai gor-e-ghariban par  
jo raushan shama hoti hai to han parwana aata hai  
