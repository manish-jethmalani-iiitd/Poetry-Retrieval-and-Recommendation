hasad se dil agar afsurda hai garm-e-tamasha ho  
ki chashm-e-tang shayad kasrat-e-nazzara se va ho  
ba-qadr-e-hasrat-e-dil chahiye zauq-e-ma.asi bhi  
bharun yak-gosha-e-daman gar ab-e-haft-dariya ho  
agar vo sarv-qad garm-e-khiram-e-naz aa jaave  
kaf-e-har-khak-e-gulshan shakl-e-qamri nala-farsa ho  
baham balidan-e-sang-o-gul-e-sahra ye chahe hai  
ki tar-e-jada bhi kohsar ko zunnar-e-mina ho  
harif-e-vahshat-e-naz-e-nasim-e-ishq jab aa.uun  
ki misl-e-ghuncha saz-e-yak-gulistan dil muhayya ho  
baja.e daana khirman yak-bayaban baiza-e-qumri  
mira hasil vo nuskha hai ki jis se khaak paida ho  
kare kya saz-e-binish vo shahid-e-dard-agahi  
jise mu-e-dimagh-e-be-khudi khvab-e-zulekha ho  
dil-e-jun-sham.a bahr-e-davat-e-nazzara laya.ani  
nigah labrez-e-ashk o siina ma.amur-e-tamanna ho  
na dekhen ru-e-yak-dil sard ghair-az sham-e-kafuri  
khudaya is qadar bazm-e-'asad' garm-e-tamasha ho  
hasad se dil agar afsurda hai garm-e-tamasha ho  
ki chashm-e-tang shayad kasrat-e-nazzara se wa ho  
ba-qadr-e-hasrat-e-dil chahiye zauq-e-maasi bhi  
bharun yak-gosha-e-daman gar aab-e-haft-dariya ho  
agar wo sarw-qad garm-e-khiram-e-naz aa jawe  
kaf-e-har-khak-e-gulshan shakl-e-qamri nala-farsa ho  
baham baalidan-e-sang-o-gul-e-sahra ye chahe hai  
ki tar-e-jada bhi kohsar ko zunnar-e-mina ho  
harif-e-wahshat-e-naz-e-nasim-e-ishq jab aaun  
ki misl-e-ghuncha saz-e-yak-gulistan dil muhayya ho  
bajae dana khirman yak-bayaban baiza-e-qumri  
mera hasil wo nuskha hai ki jis se khak paida ho  
kare kya saz-e-binish wo shahid-e-dard-agahi  
jise mu-e-dimagh-e-be-khudi khwab-e-zulekha ho  
dil-e-jun-shama bahr-e-dawat-e-nazzara layani  
nigah labrez-e-ashk o sina mamur-e-tamanna ho  
na dekhen ru-e-yak-dil sard ghair-az sham-e-kafuri  
khudaya is qadar bazm-e-'asad' garm-e-tamasha ho  
