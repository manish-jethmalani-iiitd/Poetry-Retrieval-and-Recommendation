kuchh yadgar-e-shahr-e-sitamgar hi le chalen  
aa.e hain is gali men to patthar hi le chalen  
yuun kis tarah katega kadi dhuup ka safar  
sar par khayal-e-yar ki chadar hi le chalen  
ranj-e-safar ki koi nishani to paas ho  
thodi si khak-e-kucha-e-dilbar hi le chalen  
ye kah ke chhedti hai hamen dil-giraftagi  
ghabra ga.e hain aap to bahar hi le chalen  
is shahr-e-be-charagh men ja.egi tu kahan  
aa ai shab-e-firaq tujhe ghar hi le chalen  
kuchh yaadgar-e-shahr-e-sitamgar hi le chalen  
aae hain is gali mein to patthar hi le chalen  
yun kis tarah katega kadi dhup ka safar  
sar par khayal-e-yar ki chadar hi le chalen  
ranj-e-safar ki koi nishani to pas ho  
thodi si khak-e-kucha-e-dilbar hi le chalen  
ye kah ke chhedti hai hamein dil-giraftagi  
ghabra gae hain aap to bahar hi le chalen  
is shahr-e-be-charagh mein jaegi tu kahan  
aa ai shab-e-firaq tujhe ghar hi le chalen  
