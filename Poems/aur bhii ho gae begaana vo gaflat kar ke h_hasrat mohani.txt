aur bhi ho ga.e begana vo ghaflat kar ke  
azmaya jo unhen zabt-e-mohabbat kar ke  
dil ne chhoda hai na chhode tire milne ka khayal  
bar-ha dekh liya ham ne malamat kar ke  
dekhne aa.e the vo apni mohabbat ka asar  
kahne ko ye hai ki aa.e hain ayadat kar ke  
pasti-e-hausla-e-shauq ki ab hai ye salah  
baith rahiye gham-e-hijran pe qana.at kar ke  
dil ne paaya hai mohabbat ka ye aali rutba  
aap ke dard-e-dava-kar ki khidmat kar ke  
ruuh ne paa.i hai taklif-e-juda.i se najat  
aap ki yaad ko sarmaya-e-rahat kar ke  
chhed se ab vo ye kahte hain ki sambhlo 'hasrat'  
sabr o tab-e-dil-e-bimar ko gharat kar ke  
aur bhi ho gae begana wo ghaflat kar ke  
aazmaya jo unhen zabt-e-mohabbat kar ke  
dil ne chhoda hai na chhode tere milne ka khayal  
bar-ha dekh liya hum ne malamat kar ke  
dekhne aae the wo apni mohabbat ka asar  
kahne ko ye hai ki aae hain ayaadat kar ke  
pasti-e-hausla-e-shauq ki ab hai ye salah  
baith rahiye gham-e-hijran pe qanaat kar ke  
dil ne paya hai mohabbat ka ye aali rutba  
aap ke dard-e-dawa-kar ki khidmat kar ke  
ruh ne pai hai taklif-e-judai se najat  
aap ki yaad ko sarmaya-e-rahat kar ke  
chhed se ab wo ye kahte hain ki sambhlo 'hasrat'  
sabr o tab-e-dil-e-bimar ko ghaarat kar ke  
