tumhari anjuman se uth ke divane kahan jaate  
jo vabasta hue tum se vo afsane kahan jaate  
nikal kar dair-o-ka.aba se agar milta na mai-khana  
to thukra.e hue insan khuda jaane kahan jaate  
tumhari be-rukhi ne laaj rakh li bada-khane ki  
tum ankhon se pila dete to paimane kahan jaate  
chalo achchha hua kaam aa ga.i divangi apni  
vagarna ham zamane bhar ko samjhane kahan jaate  
'qatil' apna muqaddar gham se begana agar hota  
to phir apne para.e ham se pahchane kahan jaate  
tumhaari anjuman se uth ke diwane kahan jate  
jo wabasta hue tum se wo afsane kahan jate  
nikal kar dair-o-kaba se agar milta na mai-khana  
to thukrae hue insan khuda jaane kahan jate  
tumhaari be-rukhi ne laj rakh li baada-khane ki  
tum aankhon se pila dete to paimane kahan jate  
chalo achchha hua kaam aa gai diwangi apni  
wagarna hum zamane bhar ko samjhane kahan jate  
'qatil' apna muqaddar gham se begana agar hota  
to phir apne parae hum se pahchane kahan jate  
