kya kashish husn-e-be-panah men hai  
jo qadam hai usi ki raah men hai  
mai-kade men na khanqah men hai  
jo tajalli dil-e-tabah men hai  
haa.e vo raz-e-gham ki jo ab tak  
tere dil men miri nigah men hai  
ishq men kaisi manzil-e-maqsud  
vo bhi ik gard hai jo raah men hai  
main jahan huun tire khayal men huun  
tu jahan hai miri nigah men hai  
husn ko bhi kahan nasib 'jigar'  
vo jo ik shai miri nigah men hai  
kya kashish husn-e-be-panah mein hai  
jo qadam hai usi ki rah mein hai  
mai-kade mein na khanqah mein hai  
jo tajalli dil-e-tabah mein hai  
hae wo raaz-e-gham ki jo ab tak  
tere dil mein meri nigah mein hai  
ishq mein kaisi manzil-e-maqsud  
wo bhi ek gard hai jo rah mein hai  
main jahan hun tere khayal mein hun  
tu jahan hai meri nigah mein hai  
husn ko bhi kahan nasib 'jigar'  
wo jo ek shai meri nigah mein hai  
