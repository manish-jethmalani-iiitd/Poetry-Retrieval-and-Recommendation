mat mardumak-e-dida men samjho ye nigahen  
hain jam.a suvaida-e-dil-e-chashm men aahen  
kis dil pe hai azm-e-saf-e-mizhgan-e-khud-ara  
a.ine ke payab se utri hain sipahen  
dair-o-haram a.ina-e-takrar-e-tamanna  
vamandagi-e-shauq tarashe hai panahen  
juun mardumak-e-chashm se hon jam.a nigahen  
khvabida ba-hairat-kada-e-dagh hain aahen  
phir halqa-e-kakul men padin diid ki rahen  
juun duud faraham huiin rauzan men nigahen  
paaya sar-e-har-zarra jigar-gosha-e-vahshat  
hain daagh se ma.amur shaqa.iq ki kulahen  
ye matl.a 'asad' jauhar-e-afsun-e-sukhan ho  
gar arz-e-tapak-e-jigar-e-sokhta chahen  
hairat-kash-e-yak-jalva-e-ma.ani hain nigahen  
khinchun huun suvaida-e-dil-e-chashm se aa.hen  
mat mardumak-e-dida mein samjho ye nigahen  
hain jama suwaida-e-dil-e-chashm mein aahen  
kis dil pe hai azm-e-saf-e-mizhgan-e-khud-ara  
aaine ke payab se utri hain sipahen  
dair-o-haram aaina-e-takrar-e-tamanna  
wamandagi-e-shauq tarashe hai panahen  
jun mardumak-e-chashm se hon jama nigahen  
khwabida ba-hairat-kada-e-dagh hain aahen  
phir halqa-e-kakul mein padin did ki rahen  
jun dud faraham huin rauzan mein nigahen  
paya sar-e-har-zarra jigar-gosha-e-wahshat  
hain dagh se mamur shaqaiq ki kulahen  
ye matla 'asad' jauhar-e-afsun-e-sukhan ho  
gar arz-e-tapak-e-jigar-e-sokhta chahen  
hairat-kash-e-yak-jalwa-e-mani hain nigahen  
khinchun hun suwaida-e-dil-e-chashm se aahen  
