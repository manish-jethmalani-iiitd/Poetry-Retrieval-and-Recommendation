aa.e ham 'ghalib'-o-'iqbal' ke naghmat ke ba.ad  
'mus.haf'-e-ishq-o-junun husn ki ayat ke ba.ad  
ai vatan khak-e-vatan vo bhi tujhe de denge  
bach gaya hai jo lahu ab ke fasadat ke ba.ad  
nar-e-namrud yahi aur yahi gulzar-e-khalil  
koi atish nahin atish-kada-e-zat ke ba.ad  
ram-o-gautam ki zamin hurmat-e-insan ki amiin  
banjh ho ja.egi kya khuun ki barsat ke ba.ad  
tishnagi hai ki bujha.e nahin bujhti 'sardar'  
badh ga.i kausar-o-tasnim ki saughat ke ba.ad  
aae hum 'ghaalib'-o-'iqbaal' ke naghmat ke baad  
'mushaf'-e-ishq-o-junun husn ki aayat ke baad  
ai watan khak-e-watan wo bhi tujhe de denge  
bach gaya hai jo lahu ab ke fasadat ke baad  
nar-e-namrud yahi aur yahi gulzar-e-khalil  
koi aatish nahin aatish-kada-e-zat ke baad  
ram-o-gautam ki zamin hurmat-e-insan ki amin  
banjh ho jaegi kya khun ki barsat ke baad  
tishnagi hai ki bujhae nahin bujhti 'sardar'  
badh gai kausar-o-tasnim ki saughat ke baad  
