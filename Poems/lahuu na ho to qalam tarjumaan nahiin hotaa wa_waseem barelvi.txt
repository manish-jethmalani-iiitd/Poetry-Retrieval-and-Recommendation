lahu na ho to qalam tarjuman nahin hota  
hamare daur men aansu zaban nahin hota  
jahan rahega vahin raushni luta.ega  
kisi charagh ka apna makan nahin hota  
ye kis maqam pe laa.i hai meri tanha.i  
ki mujh se aaj koi bad-guman nahin hota  
bas ik nigah miri raah dekhti hoti  
ye saara shahr mira mezban nahin hota  
tira khayal na hota to kaun samjhata  
zamin na ho to koi asman nahin hota  
main us ko bhuul gaya huun ye kaun manega  
kisi charagh ke bas men dhuan nahin hota  
'vasim' sadiyon ki ankhon se dekhiye mujh ko  
vo lafz huun jo kabhi dastan nahin hota  
lahu na ho to qalam tarjuman nahin hota  
hamare daur mein aansu zaban nahin hota  
jahan rahega wahin raushni lutaega  
kisi charagh ka apna makan nahin hota  
ye kis maqam pe lai hai meri tanhai  
ki mujh se aaj koi bad-guman nahin hota  
bas ek nigah meri rah dekhti hoti  
ye sara shahr mera mezban nahin hota  
tera khayal na hota to kaun samjhata  
zamin na ho to koi aasman nahin hota  
main us ko bhul gaya hun ye kaun manega  
kisi charagh ke bas mein dhuan nahin hota  
'wasim' sadiyon ki aankhon se dekhiye mujh ko  
wo lafz hun jo kabhi dastan nahin hota  
