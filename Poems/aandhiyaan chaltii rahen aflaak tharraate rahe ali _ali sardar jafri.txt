andhiyan chalti rahen aflak tharrate rahe  
apna parcham ham bhi tufanon men lahrate rahe  
kaat kar raton ke parbat asr-e-nau ke tesha-zan  
ju-e-shir-o-chashma-e-nur-e-sahar laate rahe  
karvan-e-himmat-e-jamhur badhta hi gaya  
shahr-yar-o-hukmaran aate rahe jaate rahe  
rahbaron ki bhuul thi ya rahbari ka mudda.a  
qafilon ko manzilon ke paas bhatkate rahe  
jis qadar badhta gaya zalim havaon ka kharosh  
us ke kakul aur bhi aariz pe lahrate rahe  
phansiyan ugti rahin zindan ubharte hi rahe  
chand divane junun ke zamzame gaate rahe  
aandhiyan chalti rahen aflak tharraate rahe  
apna parcham hum bhi tufanon mein lahraate rahe  
kat kar raaton ke parbat asr-e-nau ke tesha-zan  
ju-e-shir-o-chashma-e-nur-e-sahar late rahe  
karwan-e-himmat-e-jamhur badhta hi gaya  
shahr-yar-o-hukmaran aate rahe jate rahe  
rahbaron ki bhul thi ya rahbari ka muddaa  
qafilon ko manzilon ke pas bhatkate rahe  
jis qadar badhta gaya zalim hawaon ka kharosh  
us ke kakul aur bhi aariz pe lahraate rahe  
phansiyan ugti rahin zindan ubharte hi rahe  
chand diwane junun ke zamzame gate rahe  
