yaad aata hai roz o shab koi  
ham se rutha hai be-sabab koi  
lab-e-ju chhanv men darakhton ki  
vo mulaqat thi ajab koi  
jab tujhe pahli baar dekha tha  
vo bhi tha mausam-e-tarab koi  
kuchh khabar le ki teri mahfil se  
duur baitha hai jan-ba-lab koi  
na gham-e-zindagi na dard-e-firaq  
dil men yunhi si hai talab koi  
yaad aati hain duur ki baten  
pyaar se dekhta hai jab koi  
chot khaa.i hai bar-ha lekin  
aaj to dard hai ajab koi  
jin ko mitna tha mit chuke 'nasir'  
un ko rusva kare na ab koi  
yaad aata hai roz o shab koi  
hum se rutha hai be-sabab koi  
lab-e-ju chhanw mein darakhton ki  
wo mulaqat thi ajab koi  
jab tujhe pahli bar dekha tha  
wo bhi tha mausam-e-tarab koi  
kuchh khabar le ki teri mahfil se  
dur baitha hai jaan-ba-lab koi  
na gham-e-zindagi na dard-e-firaq  
dil mein yunhi si hai talab koi  
yaad aati hain dur ki baaten  
pyar se dekhta hai jab koi  
chot khai hai bar-ha lekin  
aaj to dard hai ajab koi  
jin ko mitna tha mit chuke 'nasir'  
un ko ruswa kare na ab koi  
