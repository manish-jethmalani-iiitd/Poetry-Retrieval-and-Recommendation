paan ki surkhi nahin lab par but-e-khun-khvar ke  
lag gaya hai khun-e-ashiq munh ko is talvar ke  
khal-e-ariz dekh lo halqe men zulf-e-yar ke  
mar-e-mohra gar na dekha ho dahan men maar ke  
anjum-e-taban falak par janti hai jis ko khalq  
kuchh sharare hain vo meri ah-e-atish-bar ke  
tuba-e-jannat se us ko kaam kya hai hur-vash  
jo ki hain asuda saa.e men tiri divar ke  
puchhte ho haal kya mera qimar-e-ishq men  
jhaad baitha haath main naqd-e-dil-o-din haar ke  
ye hui tasir ishq-e-koh-kan se sang-e-ab  
ashk jaari ab talak chashmon se hain kohsar ke  
hai vo be-vahdat ki jo samjhe hai kufr o diin men farq  
rakhti hai tasbih rishta taar se zunnar ke  
vada-e-didar jo thahra qayamat par to yaan  
roz hoti hai qayamat shauq men didar ke  
hoshiyari hai yahi kiije 'zafar' is se hazar  
dekhiye jis ko nashe men bada-e-pindar ke  
pan ki surkhi nahin lab par but-e-khun-khwar ke  
lag gaya hai khun-e-ashiq munh ko is talwar ke  
khal-e-ariz dekh lo halqe mein zulf-e-yar ke  
mar-e-mohra gar na dekha ho dahan mein mar ke  
anjum-e-taban falak par jaanti hai jis ko khalq  
kuchh sharare hain wo meri aah-e-atish-bar ke  
tuba-e-jannat se us ko kaam kya hai hur-wash  
jo ki hain aasuda sae mein teri diwar ke  
puchhte ho haal kya mera qimar-e-ishq mein  
jhad baitha hath main naqd-e-dil-o-din haar ke  
ye hui tasir ishq-e-koh-kan se sang-e-ab  
ashk jari ab talak chashmon se hain kohsar ke  
hai wo be-wahdat ki jo samjhe hai kufr o din mein farq  
rakhti hai tasbih rishta tar se zunnar ke  
wada-e-didar jo thahra qayamat par to yan  
roz hoti hai qayamat shauq mein didar ke  
hoshiyari hai yahi kije 'zafar' is se hazar  
dekhiye jis ko nashe mein baada-e-pindar ke  
