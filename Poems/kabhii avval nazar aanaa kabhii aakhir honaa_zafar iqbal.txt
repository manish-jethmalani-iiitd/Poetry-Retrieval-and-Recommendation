kabhi avval nazar aana kabhi akhir hona  
aur vaqfon se mira gha.eb o hazir hona  
main kisi aur zamane ke liye huun shayad  
is zamane men hai mushkil mira zahir hona  
main na hone pe hi khush tha magar aise hua phir  
mujh ko na-char pada aap ki khatir hona  
duur ho ja.un bhi is bagh-e-badan se lekin  
kahin mumkin hi nahin aise manazir hona  
vaqa.i tum ko dikha.i hi nahin deta huun  
ya zarurat hai tumhari mira munkir hona  
rasta aap banana hi koi sahl nahin  
phir usi raste ka aap musafir hona  
vo maqamat-e-muqaddas vo tire gumbad o qaus  
aur mira aise nishanat ka zaa.er hona  
badalon aur havaon men uda phirta main  
kaash hota miri taqdir men taa.ir hona  
kaam nikla hai kuchh utna hi ye pechida 'zafar'  
jitna asan nazar aaya mujhe sha.er hona  
kabhi awwal nazar aana kabhi aakhir hona  
aur waqfon se mera ghaeb o hazir hona  
main kisi aur zamane ke liye hun shayad  
is zamane mein hai mushkil mera zahir hona  
main na hone pe hi khush tha magar aise hua phir  
mujh ko na-chaar pada aap ki khatir hona  
dur ho jaun bhi is bagh-e-badan se lekin  
kahin mumkin hi nahin aise manazir hona  
waqai tum ko dikhai hi nahin deta hun  
ya zarurat hai tumhaari mera munkir hona  
rasta aap banana hi koi sahl nahin  
phir usi raste ka aap musafir hona  
wo maqamat-e-muqaddas wo tere gumbad o qaus  
aur mera aise nishanat ka zaer hona  
baadalon aur hawaon mein uda phirta main  
kash hota meri taqdir mein tair hona  
kaam nikla hai kuchh utna hi ye pechida 'zafar'  
jitna aasan nazar aaya mujhe shaer hona  
