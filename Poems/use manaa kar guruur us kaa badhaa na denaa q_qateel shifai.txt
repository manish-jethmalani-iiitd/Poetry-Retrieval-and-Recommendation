use mana kar ghurur us ka badha na dena  
vo samne aa.e bhi to us ko sada na dena  
khulus ko jo khushamadon men shumar kar len  
tum aise logon ko tohfatan bhi vafa na dena  
vo jis ki thokar men ho sambhalne ka dars shamil  
tum aise patthar ko raste se hata na dena  
saza gunahon ki dena us ko zarur lekin  
vo aadmi hai tum us ki azmat ghata na dena  
jahan rifaqat ho fitna-pardaz maulvi ki  
bahisht aisi kisi ko mere khuda na dena  
'qatil' mujh ko yahi sikhaya mire nabi ne  
ki fat.h pa kar bhi dushmanon ko saza na dena  
use mana kar ghurur us ka badha na dena  
wo samne aae bhi to us ko sada na dena  
khulus ko jo khushamadon mein shumar kar len  
tum aise logon ko tohfatan bhi wafa na dena  
wo jis ki thokar mein ho sambhalne ka dars shamil  
tum aise patthar ko raste se hata na dena  
saza gunahon ki dena us ko zarur lekin  
wo aadmi hai tum us ki azmat ghata na dena  
jahan rifaqat ho fitna-pardaz maulwi ki  
bahisht aisi kisi ko mere khuda na dena  
'qatil' mujh ko yahi sikhaya mere nabi ne  
ki fath pa kar bhi dushmanon ko saza na dena  
