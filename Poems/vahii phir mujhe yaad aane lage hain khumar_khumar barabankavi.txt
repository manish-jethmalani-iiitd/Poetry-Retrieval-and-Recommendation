vahi phir mujhe yaad aane lage hain  
jinhen bhulne men zamane lage hain  
vo hain paas aur yaad aane lage hain  
mohabbat ke hosh ab thikane lage hain  
suna hai hamen vo bhulane lage hain  
to kya ham unhen yaad aane lage hain  
hata.e the jo raah se doston ki  
vo patthar mire ghar men aane lage hain  
ye kahna tha un se mohabbat hai mujh ko  
ye kahne men mujh ko zamane lage hain  
hava.en chalin aur na maujen hi utthin  
ab aise bhi tufan aane lage hain  
qayamat yaqinan qarib aa ga.i hai  
'khumar' ab to masjid men jaane lage hain  
wahi phir mujhe yaad aane lage hain  
jinhen bhulne mein zamane lage hain  
wo hain pas aur yaad aane lage hain  
mohabbat ke hosh ab thikane lage hain  
suna hai hamein wo bhulane lage hain  
to kya hum unhen yaad aane lage hain  
hatae the jo rah se doston ki  
wo patthar mere ghar mein aane lage hain  
ye kahna tha un se mohabbat hai mujh ko  
ye kahne mein mujh ko zamane lage hain  
hawaen chalin aur na maujen hi utthin  
ab aise bhi tufan aane lage hain  
qayamat yaqinan qarib aa gai hai  
'khumar' ab to masjid mein jaane lage hain  
