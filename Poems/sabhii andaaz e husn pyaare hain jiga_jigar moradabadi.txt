sabhi andaz-e-husn pyare hain  
ham magar sadgi ke maare hain  
us ki raton ka intiqam na puchh  
jis ne hans hans ke din guzare hain  
ai saharon ki zindagi vaalo  
kitne insan be-sahare hain  
lala-o-gul se tujh ko kya nisbat  
na-mukammal se isti.are hain  
ham to ab duub kar hi ubhrenge  
vo rahen shaad jo kinare hain  
shab-e-furqat bhi jagmaga utthi  
ashk-e-gham hain ki mah-pare hain  
atish-e-ishq vo jahannam hai  
jis men firdaus ke nazare hain  
vo hamin hain ki jin ke hathon ne  
gesu-e-zindagi sanvare hain  
husn ki be-niyaziyon pe na ja  
be-ishare bhi kuchh ishare hain  
sabhi andaz-e-husn pyare hain  
hum magar sadgi ke mare hain  
us ki raaton ka intiqam na puchh  
jis ne hans hans ke din guzare hain  
ai sahaaron ki zindagi walo  
kitne insan be-sahaare hain  
lala-o-gul se tujh ko kya nisbat  
na-mukammal se istiare hain  
hum to ab dub kar hi ubhrenge  
wo rahen shad jo kinare hain  
shab-e-furqat bhi jagmaga utthi  
ashk-e-gham hain ki mah-pare hain  
aatish-e-ishq wo jahannam hai  
jis mein firdaus ke nazare hain  
wo hamin hain ki jin ke hathon ne  
gesu-e-zindagi sanware hain  
husn ki be-niyaziyon pe na ja  
be-ishaare bhi kuchh ishaare hain  
