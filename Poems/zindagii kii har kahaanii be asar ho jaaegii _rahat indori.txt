zindagi ki har kahani be-asar ho ja.egi  
ham na honge to ye duniya dar-ba-dar ho ja.egi  
paaon patthar kar ke chhodegi agar ruk ja.iye  
chalte rahiye to zamin bhi ham-safar ho ja.egi  
jugnuon ko saath le kar raat raushan kijiye  
rasta suraj ka dekha to sahar ho ja.egi  
zindagi bhi kaash mere saath rahti umr-bhar  
khair ab jaise bhi honi hai basar ho ja.egi  
tum ne khud hi sar chadha.i thi so ab chakkho maza  
main na kahta tha ki duniya dard-e-sar ho ja.egi  
talkhiyan bhi lazmi hain zindagi ke vaste  
itna mitha ban ke mat rahiye shakar ho ja.egi  
zindagi ki har kahani be-asar ho jaegi  
hum na honge to ye duniya dar-ba-dar ho jaegi  
paon patthar kar ke chhodegi agar ruk jaiye  
chalte rahiye to zamin bhi ham-safar ho jaegi  
jugnuon ko sath le kar raat raushan kijiye  
rasta suraj ka dekha to sahar ho jaegi  
zindagi bhi kash mere sath rahti umr-bhar  
khair ab jaise bhi honi hai basar ho jaegi  
tum ne khud hi sar chadhai thi so ab chakkho maza  
main na kahta tha ki duniya dard-e-sar ho jaegi  
talkhiyan bhi lazmi hain zindagi ke waste  
itna mitha ban ke mat rahiye shakar ho jaegi  
