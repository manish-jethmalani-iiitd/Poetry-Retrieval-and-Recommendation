dil-e-mayus men vo shorishen barpa nahin hotin  
umiden is qadar tutin ki ab paida nahin hotin  
miri betabiyan bhi juzv hain ik meri hasti ki  
ye zahir hai ki maujen kharij az dariya nahin hotin  
vahi pariyan hain ab bhi raaja indar ke akhade men  
magar shahzada-e-gulfam par shaida nahin hotin  
yahan ki auraton ko ilm ki parva nahin be-shak  
magar ye shauharon se apne be-parva nahin hotin  
ta.alluq dil ka kya baaqi main rakkhun bazm-e-duniya se  
vo dilkash suraten ab anjuman-ara nahin hotin  
hua huun is qadar afsurda rang-e-bagh-e-hasti se  
hava.en fasl-e-gul ki bhi nashat-afza nahin hotin  
qaza ke samne be-kar hote hain havas 'akbar'  
khuli hoti hain go ankhen magar biina nahin hotin  
dil-e-mayus mein wo shorishen barpa nahin hotin  
umiden is qadar tutin ki ab paida nahin hotin  
meri betabiyan bhi juzw hain ek meri hasti ki  
ye zahir hai ki maujen kharij az dariya nahin hotin  
wahi pariyan hain ab bhi raja indar ke akhade mein  
magar shahzada-e-gulfam par shaida nahin hotin  
yahan ki auraton ko ilm ki parwa nahin be-shak  
magar ye shauharon se apne be-parwa nahin hotin  
talluq dil ka kya baqi main rakkhun bazm-e-duniya se  
wo dilkash suraten ab anjuman-ara nahin hotin  
hua hun is qadar afsurda rang-e-bagh-e-hasti se  
hawaen fasl-e-gul ki bhi nashat-afza nahin hotin  
qaza ke samne be-kar hote hain hawas 'akbar'  
khuli hoti hain go aankhen magar bina nahin hotin  
