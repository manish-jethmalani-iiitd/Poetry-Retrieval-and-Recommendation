do chaar gaam raah ko hamvar dekhna  
phir har qadam pe ik na.i divar dekhna  
ankhon ki raushni se hai har sang a.ina  
har aa.ine men khud ko gunahgar dekhna  
har aadmi men hote hain das biis aadmi  
jis ko bhi dekhna ho ka.i baar dekhna  
maidan ki haar jiit to qismat ki baat hai  
tuuti hai kis ke haath men talvar dekhna  
dariya ke is kinare sitare bhi phuul bhi  
dariya chadha hua ho to us paar dekhna  
achchhi nahin hai shahr ke raston se dosti  
angan men phail jaa.e na bazar dekhna  
do chaar gam rah ko hamwar dekhna  
phir har qadam pe ek nai diwar dekhna  
aankhon ki raushni se hai har sang aaina  
har aaine mein khud ko gunahgar dekhna  
har aadmi mein hote hain das bis aadmi  
jis ko bhi dekhna ho kai bar dekhna  
maidan ki haar jit to qismat ki baat hai  
tuti hai kis ke hath mein talwar dekhna  
dariya ke is kinare sitare bhi phul bhi  
dariya chadha hua ho to us par dekhna  
achchhi nahin hai shahr ke raston se dosti  
aangan mein phail jae na bazar dekhna  
