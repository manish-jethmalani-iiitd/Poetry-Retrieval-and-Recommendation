ik roz hue the kuchh isharat khafi se  
ashiq hain ham us nargis-e-rana ke jabhi se  
karne ko hain duur aaj to tau ye rog hi ji se  
ab rakkhenge ham pyaar na tum se na kisi se  
ahbab se rakhta huun kuchh ummid-e-sharafat  
rahte hain khafa mujh se bahut log isi se  
kahta huun use main to khususiyyat-e-pinhan  
kuchh tum ko shikayat hai kasi se to mujhi se  
ash.ar nahin hain ye miri ruuh ki hai pyaas  
jaari hue sar-chashme miri tishna-labi se  
aansu ko mire khel tamasha na samajhna  
kat jaata hai patthar isi hiire ki kani se  
yad-e-lab-e-janan hai charagh-e-dil-e-ranjur  
raushan hai ye ghar aaj usi la.al-e-yamani se  
aflak ki mehrab hai aa.i hui angda.i  
be-kaif kuchh afaq ki a.aza-shikani se  
kuchh zer-e-lab alfaz khanakte hain faza men  
gunji hui hai bazm tiri kam-sukhani se  
aaj anjuman-e-ishq nahin anjuman-e-ishq  
kis darja kami bazm men hai teri kami se  
is vadi-e-viran men hai sar-chashma-e-dil bhi  
hasti miri sairab hai ankhon ki nami se  
khud mujh ko bhi ta-der khabar ho nahin paa.i  
aaj aa.i tiri yaad is ahista-ravi se  
vo dhundhne nikli hai tiri nik.hat-e-gesu  
ik roz mila tha main nasim-e-sahari se  
sab kuchh vo dila de mujhe sab kuchh vo bana de  
ai dost nahin duur tiri kam-nigahi se  
mi.ad-e-davam-o-abad ik niind hai us ki  
ham muntahi-e-jalva-e-janan hain abhi se  
ik dil ke siva paas hamare nahin kuchh bhi  
jo kaam ho le lete hain ham log isi se  
ma.alum hua aur hai ik alam-e-asrar  
a.ina-e-hasti ki pareshan-nazari se  
is se to kahin baith rahe tod ke ab paaon  
mil jaa.e najat ishq ko is dar-ba-dari se  
rahta huun 'firaq' is liye varafta ki duniya  
kuchh hosh men aa jaa.e miri be-khabari se  
ek roz hue the kuchh ishaaraat khafi se  
aashiq hain hum us nargis-e-rana ke jabhi se  
karne ko hain dur aaj to tau ye rog hi ji se  
ab rakkhenge hum pyar na tum se na kisi se  
ahbab se rakhta hun kuchh ummid-e-sharafat  
rahte hain khafa mujh se bahut log isi se  
kahta hun use main to khususiyyat-e-pinhan  
kuchh tum ko shikayat hai kasi se to mujhi se  
ashaar nahin hain ye meri ruh ki hai pyas  
jari hue sar-chashme meri tishna-labi se  
aansu ko mere khel tamasha na samajhna  
kat jata hai patthar isi hire ki kani se  
yaad-e-lab-e-jaanan hai charagh-e-dil-e-ranjur  
raushan hai ye ghar aaj usi lal-e-yamani se  
aflak ki mehrab hai aai hui angdai  
be-kaif kuchh aafaq ki aaza-shikani se  
kuchh zer-e-lab alfaz khanakte hain faza mein  
gunji hui hai bazm teri kam-sukhani se  
aaj anjuman-e-ishq nahin anjuman-e-ishq  
kis darja kami bazm mein hai teri kami se  
is wadi-e-viran mein hai sar-chashma-e-dil bhi  
hasti meri sairab hai aankhon ki nami se  
khud mujh ko bhi ta-der khabar ho nahin pai  
aaj aai teri yaad is aahista-rawi se  
wo dhundhne nikli hai teri nikhat-e-gesu  
ek roz mila tha main nasim-e-sahari se  
sab kuchh wo dila de mujhe sab kuchh wo bana de  
ai dost nahin dur teri kam-nigahi se  
miad-e-dawam-o-abad ek nind hai us ki  
hum muntahi-e-jalwa-e-jaanan hain abhi se  
ek dil ke siwa pas hamare nahin kuchh bhi  
jo kaam ho le lete hain hum log isi se  
malum hua aur hai ek aalam-e-asrar  
aaina-e-hasti ki pareshan-nazari se  
is se to kahin baith rahe tod ke ab paon  
mil jae najat ishq ko is dar-ba-dari se  
rahta hun 'firaq' is liye warafta ki duniya  
kuchh hosh mein aa jae meri be-khabari se  
