qismat-e-shauq aazma na sake  
un se ham aankh bhi mila na sake  
ham se yaan ranj-e-hijr uth na saka  
vaan vo majbur the vo aa na sake  
dar ye tha ro na den kahin vo unhen  
ham hansi men bhi gudguda na sake  
ham se dil aap ne utha to liya  
par kahin aur bhi laga na sake  
ab kahan tum kahan vo rabt-e-vafa  
yaad bhi jis ki ham dila na sake  
dil men kya kya the arz-e-hal ke shauq  
us ne puchha to kuchh bata na sake  
ham to kya bhulte unhen 'hasrat'  
dil se vo bhi hamen bhula na sake  
qismat-e-shauq aazma na sake  
un se hum aankh bhi mila na sake  
hum se yan ranj-e-hijr uth na saka  
wan wo majbur the wo aa na sake  
dar ye tha ro na den kahin wo unhen  
hum hansi mein bhi gudguda na sake  
hum se dil aap ne utha to liya  
par kahin aur bhi laga na sake  
ab kahan tum kahan wo rabt-e-wafa  
yaad bhi jis ki hum dila na sake  
dil mein kya kya the arz-e-haal ke shauq  
us ne puchha to kuchh bata na sake  
hum to kya bhulte unhen 'hasrat'  
dil se wo bhi hamein bhula na sake  
