aish se be-niyaz hain ham log  
be-khud-e-soz-o-saz hain ham log  
jis tarah chahe chhed de ham ko  
tere hathon men saaz hain ham log  
be-sabab iltifat kya ma.ani  
kuchh to ai chashm-e-naz hain ham log  
mahfil-e-soz o saaz hai duniya  
hasil-e-soz o saaz hain ham log  
koi is raaz se nahin vaqif  
kyuun sarapa niyaz hain ham log  
ham ko rusva na kar zamane men  
bas-ki tera hi raaz hain ham log  
sab isi ishq ke karishme hain  
varna kya ai 'majaz' hain ham log  
aish se be-niyaz hain hum log  
be-khud-e-soz-o-saz hain hum log  
jis tarah chahe chhed de hum ko  
tere hathon mein saz hain hum log  
be-sabab iltifat kya mani  
kuchh to ai chashm-e-naz hain hum log  
mahfil-e-soz o saz hai duniya  
hasil-e-soz o saz hain hum log  
koi is raaz se nahin waqif  
kyun sarapa niyaz hain hum log  
hum ko ruswa na kar zamane mein  
bas-ki tera hi raaz hain hum log  
sab isi ishq ke karishme hain  
warna kya ai 'majaz' hain hum log  
