vaqt-e-rukhsat aa gaya dil phir bhi ghabraya nahin  
us ko ham kya kho.enge jis ko kabhi paaya nahin  
zindagi jitni bhi hai ab mustaqil sahra men hai  
aur is sahra men tera duur tak saaya nahin  
meri qismat men faqat durd-e-tah-e-saghar hi hai  
avval-e-shab jaam meri samt vo laaya nahin  
teri ankhon ka bhi kuchh halka gulabi rang tha  
zehn ne mere bhi ab ke dil ko samjhaya nahin  
kaan bhi khali hain mere aur donon haath bhi  
ab ke fasl-e-gul ne mujh ko phuul pahnaya nahin  
waqt-e-rukhsat aa gaya dil phir bhi ghabraya nahin  
us ko hum kya khoenge jis ko kabhi paya nahin  
zindagi jitni bhi hai ab mustaqil sahra mein hai  
aur is sahra mein tera dur tak saya nahin  
meri qismat mein faqat durd-e-tah-e-saghar hi hai  
awwal-e-shab jam meri samt wo laya nahin  
teri aankhon ka bhi kuchh halka gulabi rang tha  
zehn ne mere bhi ab ke dil ko samjhaya nahin  
kan bhi khali hain mere aur donon hath bhi  
ab ke fasl-e-gul ne mujh ko phul pahnaya nahin  
