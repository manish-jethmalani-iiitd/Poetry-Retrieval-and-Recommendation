bazar-e-zindagi men jame kaise apna rang  
hain mushtari ke taur na byopariyon ke dhang  
muddat se phir raha huun khud apni talash men  
har lamha lad raha huun khud apne khilaf jang  
ik naam lauh-e-zehn se mitta nahin hai kyuun  
kyuun akhir is pe vaqt chadhata nahin hai rang  
us se alag bhi umr to kat hi ga.i magar  
ek ek pal ke bojh se dukhta hai ang ang  
shakh-e-nihal-e-zehn pe khvabon ke phuul the  
hota na apna dast-e-junun kaash zer-e-sang  
avaz ke hisar men dil ab bhi qaid hai  
mange hai ab bhi pairahan-e-lafz har umang  
kuchh tajraba bhi ab to zamane ka ho gaya  
kuchh dal ke bachpane se bhi ham aa ga.e hain tang  
kucha-ba-kucha phirte hain ab is tarah 'bashar'  
bhatke hai jaise haath se tuuti hui patang  
bazar-e-zindagi mein jame kaise apna rang  
hain mushtari ke taur na byopariyon ke dhang  
muddat se phir raha hun khud apni talash mein  
har lamha lad raha hun khud apne khilaf jang  
ek nam lauh-e-zehn se mitta nahin hai kyun  
kyun aakhir is pe waqt chadhata nahin hai rang  
us se alag bhi umr to kat hi gai magar  
ek ek pal ke bojh se dukhta hai ang ang  
shakh-e-nihaal-e-zehn pe khwabon ke phul the  
hota na apna dast-e-junun kash zer-e-sang  
aawaz ke hisar mein dil ab bhi qaid hai  
mange hai ab bhi pairahan-e-lafz har umang  
kuchh tajraba bhi ab to zamane ka ho gaya  
kuchh dal ke bachpane se bhi hum aa gae hain tang  
kucha-ba-kucha phirte hain ab is tarah 'bashar'  
bhatke hai jaise hath se tuti hui patang  
