fasl-e-gul fasl-e-khizan jo bhi ho khush-dil rahiye  
koi mausam ho har ik rang men kamil rahiye  
mauj o girdab o talatum ka taqaza hai kuchh aur  
rahiye mohtat to bas ta-lab-e-sahil rahiye  
dekhte rahiye ki ho jaa.e na kam shan-e-junun  
aa.ina ban ke khud apne hi muqabil rahiye  
un ki nazron ke siva sab ki nigahen utthin  
mahfil-e-yar men bhi zinat-e-mahfil rahiye  
dil pe har haal men hai sohbat-e-na-jins haram  
haif-sad-haif ki na-jinson men shamil rahiye  
daagh siine ka dahakta rahe jalta rahe dil  
raat baaqi hai jahan tak mah-e-kamil rahiye  
janiye daulat-e-kaunain ko bhi jins-e-haqir  
aur dar-e-yar pe ik bose ke saa.il rahiye  
ashiqi sheva-e-rindan-e-bala-kash hai miyan  
vaj.h-e-sha.istagi-e-khanjar-e-qatil rahiye  
fasl-e-gul fasl-e-khizan jo bhi ho khush-dil rahiye  
koi mausam ho har ek rang mein kaamil rahiye  
mauj o girdab o talatum ka taqaza hai kuchh aur  
rahiye mohtat to bas ta-lab-e-sahil rahiye  
dekhte rahiye ki ho jae na kam shan-e-junun  
aaina ban ke khud apne hi muqabil rahiye  
un ki nazron ke siwa sab ki nigahen utthin  
mahfil-e-yar mein bhi zinat-e-mahfil rahiye  
dil pe har haal mein hai sohbat-e-na-jins haram  
haif-sad-haif ki na-jinson mein shamil rahiye  
dagh sine ka dahakta rahe jalta rahe dil  
raat baqi hai jahan tak mah-e-kaamil rahiye  
jaaniye daulat-e-kaunain ko bhi jins-e-haqir  
aur dar-e-yar pe ek bose ke sail rahiye  
aashiqi shewa-e-rindan-e-bala-kash hai miyan  
wajh-e-shaistagi-e-khanjar-e-qatil rahiye  
