phir charagh-e-lala se raushan hue koh o daman  
mujh ko phir naghmon pe uksane laga murgh-e-chaman  
phuul hain sahra men ya pariyan qatar andar qatar  
uude uude niile niile piile piile pairahan  
barg-e-gul par rakh ga.i shabnam ka moti bad-e-sub.h  
aur chamkati hai us moti ko suraj ki kiran  
husn-e-be-parva ko apni be-naqabi ke liye  
hon agar shahron se ban pyare to shahr achchhe ki ban  
apne man men duub kar pa ja suragh-e-zindagi  
tu agar mera nahin banta na ban apna to ban  
man ki duniya man ki duniya soz o masti jazb o shauq  
tan ki duniya tan ki duniya suud o sauda makr o fan  
man ki daulat haath aati hai to phir jaati nahin  
tan ki daulat chhanv hai aata hai dhan jaata hai dhan  
man ki duniya men na paaya main ne afrangi ka raaj  
man ki duniya men na dekhe main ne shaikh o barhaman  
paani paani kar ga.i mujko qalandar ki ye baat  
tu jhuka jab ghair ke aage na man tera na tan  
phir charagh-e-lala se raushan hue koh o daman  
mujh ko phir naghmon pe uksane laga murgh-e-chaman  
phul hain sahra mein ya pariyan qatar andar qatar  
ude ude nile nile pile pile pairahan  
barg-e-gul par rakh gai shabnam ka moti baad-e-subh  
aur chamkati hai us moti ko suraj ki kiran  
husn-e-be-parwa ko apni be-naqabi ke liye  
hon agar shahron se ban pyare to shahr achchhe ki ban  
apne man mein dub kar pa ja suragh-e-zindagi  
tu agar mera nahin banta na ban apna to ban  
man ki duniya man ki duniya soz o masti jazb o shauq  
tan ki duniya tan ki duniya sud o sauda makr o fan  
man ki daulat hath aati hai to phir jati nahin  
tan ki daulat chhanw hai aata hai dhan jata hai dhan  
man ki duniya mein na paya main ne afrangi ka raj  
man ki duniya mein na dekhe main ne shaikh o barhaman  
pani pani kar gai mujko qalandar ki ye baat  
tu jhuka jab ghair ke aage na man tera na tan  
