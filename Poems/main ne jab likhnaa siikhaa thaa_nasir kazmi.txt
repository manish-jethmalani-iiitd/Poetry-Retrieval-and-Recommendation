main ne jab likhna sikha tha  
pahle tera naam likha tha  
main vo sabr-e-samim huun jis ne  
bar-e-amanat sar pe liya tha  
main vo ism-e-azim huun jis ko  
jinn-o-malak ne sajda kiya tha  
tu ne kyuun mira haath na pakda  
main jab raste se bhatka tha  
jo paaya hai vo tera hai  
jo khoya vo bhi tera tha  
tujh bin saari umr guzari  
log kahenge tu mera tha  
pahli barish bhejne vaale  
main tire darshan ka pyasa tha  
main ne jab likhna sikha tha  
pahle tera nam likha tha  
main wo sabr-e-samim hun jis ne  
bar-e-amanat sar pe liya tha  
main wo ism-e-azim hun jis ko  
jinn-o-malak ne sajda kiya tha  
tu ne kyun mera hath na pakda  
main jab raste se bhatka tha  
jo paya hai wo tera hai  
jo khoya wo bhi tera tha  
tujh bin sari umr guzari  
log kahenge tu mera tha  
pahli barish bhejne wale  
main tere darshan ka pyasa tha  
