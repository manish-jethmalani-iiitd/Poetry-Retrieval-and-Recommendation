partav-e-saghar-e-sahba kya tha  
raat ik hashr sa barpa kya tha  
kyuun javani ki mujhe yaad aa.i  
main ne ik khvab sa dekha kya tha  
husn ki aankh bhi namnak hui  
ishq ko aap ne samjha kya tha  
ishq ne aankh jhuka li varna  
husn aur husn ka parda kya tha  
kyuun 'majaz' aap ne saghar toda  
aaj ye shahr men charcha kya tha  
partaw-e-saghar-e-sahba kya tha  
raat ek hashr sa barpa kya tha  
kyun jawani ki mujhe yaad aai  
main ne ek khwab sa dekha kya tha  
husn ki aankh bhi namnak hui  
ishq ko aap ne samjha kya tha  
ishq ne aankh jhuka li warna  
husn aur husn ka parda kya tha  
kyun 'majaz' aap ne saghar toda  
aaj ye shahr mein charcha kya tha  
