guzar ko hai bahut auqat thodi  
ki hai ye tuul qissa raat thodi  
jo mai zahid ne mangi mast bole  
bahut ya qibla-e-hajat thodi  
kahan ghuncha kahan us ka dahan tang  
badha.i sha.eron ne baat thodi  
uthe kya zanu-e-gham se sar apna  
bahut guzri rahi haihat thodi  
khayal-e-zabt-e-girya hai jo ham ko  
bahut imsal hai barsat thodi  
pila.e le ke naqd-e-hosh saaqi  
tahi-daston ki hai auqat thodi  
vahi hai asman par ganj-e-anjum  
mili thi jo tiri khairat thodi  
tira ai dukht-e-raz vasif hai vaa.iz  
pa.e-hurmat hai itni baat thodi  
chalo manzil 'amir' ankhen to kholo  
nihayat rah ga.i hai raat thodi  
guzar ko hai bahut auqat thodi  
ki hai ye tul qissa raat thodi  
jo mai zahid ne mangi mast bole  
bahut ya qibla-e-hajat thodi  
kahan ghuncha kahan us ka dahan tang  
badhai shaeron ne baat thodi  
uthe kya zanu-e-gham se sar apna  
bahut guzri rahi haihat thodi  
khayal-e-zabt-e-girya hai jo hum ko  
bahut imsal hai barsat thodi  
pilae le ke naqd-e-hosh saqi  
tahi-daston ki hai auqat thodi  
wahi hai aasman par ganj-e-anjum  
mili thi jo teri khairaat thodi  
tera ai dukht-e-raz wasif hai waiz  
pae-hurmat hai itni baat thodi  
chalo manzil 'amir' aankhen to kholo  
nihayat rah gai hai raat thodi  
