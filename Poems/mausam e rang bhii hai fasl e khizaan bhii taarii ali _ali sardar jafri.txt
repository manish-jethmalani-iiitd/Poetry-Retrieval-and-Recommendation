mausam-e-rang bhi hai fasl-e-khizan bhi taari  
dekhna khuun ke dhabbe hain ki hai gul-kari  
us se har tarah se tazlil-e-bashar hoti hai  
ba.is-e-fakhr nahin muflisi-o-na-dari  
inqilabi ho to hai faqr bhi tauqir-e-hayat  
varna hai ajizi-o-be-kasi-o-ayyari  
sho.ala-e-gul ki badha deti hai lau-e-bad-e-bahar  
tah-e-shabnam bhi dahak uthti hai ik chingari  
lamha lamha hai ki hai qafila-e-manzil-e-nur  
sarhad-e-shab men bhi farman-e-sahar hai jaari  
tegh-o-khanjar ko ata karte hain lafzon ki niyam  
zulm ki karte hain jab ahl-e-sitam tayyari  
harf-e-'sardar' men poshida hain asrar-e-hayat  
sher-e-'sardar' men hai sarkashi-o-sar-shari  
sher-e-'sardar' men hai sho.ala-e-be-bak ka rang  
harf-e-'sardar' men haq-goi-o-khush-guftari  
mausam-e-rang bhi hai fasl-e-khizan bhi tari  
dekhna khun ke dhabbe hain ki hai gul-kari  
us se har tarah se tazlil-e-bashar hoti hai  
bais-e-fakhr nahin muflisi-o-na-dari  
inqilabi ho to hai faqr bhi tauqir-e-hayat  
warna hai aajizi-o-be-kasi-o-ayyari  
shoala-e-gul ki badha deti hai lau-e-baad-e-bahaar  
tah-e-shabnam bhi dahak uthti hai ek chingari  
lamha lamha hai ki hai qafila-e-manzil-e-nur  
sarhad-e-shab mein bhi farman-e-sahar hai jari  
tegh-o-khanjar ko ata karte hain lafzon ki niyam  
zulm ki karte hain jab ahl-e-sitam tayyari  
harf-e-'sardar' mein poshida hain asrar-e-hayat  
sher-e-'sardar' mein hai sarkashi-o-sar-shaari  
sher-e-'sardar' mein hai shoala-e-be-bak ka rang  
harf-e-'sardar' mein haq-goi-o-khush-guftari  
