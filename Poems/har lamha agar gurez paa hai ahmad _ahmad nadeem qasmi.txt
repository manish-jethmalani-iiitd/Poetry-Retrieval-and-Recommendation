har lamha agar gurez-pa hai  
tu kyuun mire dil men bas gaya hai  
chilman men gulab sambhal raha hai  
ye tu hai ki shokhi-e-saba hai  
jhukti nazren bata rahi hain  
mere liye tu bhi sochta hai  
main tere kahe se chup huun lekin  
chup bhi tu bayan-e-mudda.a hai  
har des ki apni apni boli  
sahra ka sukut bhi sada hai  
ik umr ke ba.ad muskura kar  
tu ne to mujhe rula diya hai  
us vaqt ka hisab kya duun  
jo tere baghair kat gaya hai  
maazi ki suna.un kya kahani  
lamha lamha guzar gaya hai  
mat maang dua.en jab mohabbat  
tera mera muamla hai  
ab tujh se jo rabt hai to itna  
tera hi khuda mira khuda hai  
rone ko ab ashk bhi nahin hain  
ya ishq ko sabr aa gaya hai  
ab kis ki talash men hain jhonke  
main ne to diya bujha diya hai  
kuchh khel nahin hai ishq karna  
ye zindagi bhar ka rat-jaga hai  
har lamha agar gurez-pa hai  
tu kyun mere dil mein bas gaya hai  
chilman mein gulab sambhal raha hai  
ye tu hai ki shokhi-e-saba hai  
jhukti nazren bata rahi hain  
mere liye tu bhi sochta hai  
main tere kahe se chup hun lekin  
chup bhi tu bayan-e-muddaa hai  
har des ki apni apni boli  
sahra ka sukut bhi sada hai  
ek umr ke baad muskura kar  
tu ne to mujhe rula diya hai  
us waqt ka hisab kya dun  
jo tere baghair kat gaya hai  
mazi ki sunaun kya kahani  
lamha lamha guzar gaya hai  
mat mang duaen jab mohabbat  
tera mera muamla hai  
ab tujh se jo rabt hai to itna  
tera hi khuda mera khuda hai  
rone ko ab ashk bhi nahin hain  
ya ishq ko sabr aa gaya hai  
ab kis ki talash mein hain jhonke  
main ne to diya bujha diya hai  
kuchh khel nahin hai ishq karna  
ye zindagi bhar ka rat-jaga hai  
