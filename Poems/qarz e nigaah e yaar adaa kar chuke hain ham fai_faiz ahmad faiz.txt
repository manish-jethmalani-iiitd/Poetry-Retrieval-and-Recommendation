qarz-e-nigah-e-yar ada kar chuke hain ham  
sab kuchh nisar-e-rah-e-vafa kar chuke hain ham  
kuchh imtihan-e-dast-e-jafa kar chuke hain ham  
kuchh un ki dastaras ka pata kar chuke hain ham  
ab ehtiyat ki koi surat nahin rahi  
qatil se rasm-o-rah siva kar chuke hain ham  
dekhen hai kaun kaun zarurat nahin rahi  
ku-e-sitam men sab ko khafa kar chuke hain ham  
ab apna ikhtiyar hai chahe jahan chalen  
rahbar se apni raah juda kar chuke hain ham  
un ki nazar men kya karen phika hai ab bhi rang  
jitna lahu tha sarf-e-qaba kar chuke hain ham  
kuchh apne dil ki khu ka bhi shukrana chahiye  
sau baar un ki khu ka gila kar chuke hain ham  
qarz-e-nigah-e-yar ada kar chuke hain hum  
sab kuchh nisar-e-rah-e-wafa kar chuke hain hum  
kuchh imtihan-e-dast-e-jafa kar chuke hain hum  
kuchh un ki dastaras ka pata kar chuke hain hum  
ab ehtiyat ki koi surat nahin rahi  
qatil se rasm-o-rah siwa kar chuke hain hum  
dekhen hai kaun kaun zarurat nahin rahi  
ku-e-sitam mein sab ko khafa kar chuke hain hum  
ab apna ikhtiyar hai chahe jahan chalen  
rahbar se apni rah juda kar chuke hain hum  
un ki nazar mein kya karen phika hai ab bhi rang  
jitna lahu tha sarf-e-qaba kar chuke hain hum  
kuchh apne dil ki khu ka bhi shukrana chahiye  
sau bar un ki khu ka gila kar chuke hain hum  
