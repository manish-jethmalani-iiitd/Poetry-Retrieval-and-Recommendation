juz guman aur tha hi kya mera  
faqat ik mera naam tha mera  
nik.hat-e-pairahan se us gul ki  
silsila be-saba raha mera  
mujh ko khvahish hi dhundne ki na thi  
mujh men khoya raha khuda mera  
thuuk de khuun jaan le vo agar  
alam-e-tark-e-mudda.a mera  
jab tujhe meri chaah thi janan  
bas vahi vaqt tha kada mera  
koi mujh tak pahunch nahin paata  
itna asan hai pata mera  
aa chuka pesh vo muravvat se  
ab chalun kaam ho chuka mera  
aaj main khud se ho gaya mayus  
aaj ik yaar mar gaya mera  
juz guman aur tha hi kya mera  
faqat ek mera nam tha mera  
nikhat-e-pairahan se us gul ki  
silsila be-saba raha mera  
mujh ko khwahish hi dhundne ki na thi  
mujh mein khoya raha khuda mera  
thuk de khun jaan le wo agar  
aalam-e-tark-e-muddaa mera  
jab tujhe meri chah thi jaanan  
bas wahi waqt tha kada mera  
koi mujh tak pahunch nahin pata  
itna aasan hai pata mera  
aa chuka pesh wo murawwat se  
ab chalun kaam ho chuka mera  
aaj main khud se ho gaya mayus  
aaj ek yar mar gaya mera  
