na sahi gar unhen khayal nahin  
ki hamara bhi ab vo haal nahin  
yaad unhen vada-e-visal nahin  
kab kiya tha yahi khayal nahin  
aise bigde vo sun ke shauq ki baat  
aaj tak ham se bol-chal nahin  
mujh ko ab gham ye hai ki baad mire  
khatir-e-yar be-malal nahin  
afv-e-haq ka hai mai-kashon pe nuzul  
rezish-e-abr-e-barshagal nahin  
ham pe kyuun arz-e-hal-e-dil pe itaab  
elchi ko kahin zaval nahin  
sun ke mujh se vo khvahish-e-pa-bos  
hans ke kahne lage majal nahin  
dil ko hai yaad shauq ka vo hunar  
jis se badh kar koi kamal nahin  
aap nadim na hon ki 'hasrat' se  
shikva-e-gham ka ehtimal nahin  
na sahi gar unhen khayal nahin  
ki hamara bhi ab wo haal nahin  
yaad unhen wada-e-visal nahin  
kab kiya tha yahi khayal nahin  
aise bigde wo sun ke shauq ki baat  
aaj tak hum se bol-chaal nahin  
mujh ko ab gham ye hai ki baad mere  
khatir-e-yar be-malal nahin  
afw-e-haq ka hai mai-kashon pe nuzul  
rezish-e-abr-e-barshagal nahin  
hum pe kyun arz-e-haal-e-dil pe itab  
elchi ko kahin zawal nahin  
sun ke mujh se wo khwahish-e-pa-bos  
hans ke kahne lage majal nahin  
dil ko hai yaad shauq ka wo hunar  
jis se badh kar koi kamal nahin  
aap nadim na hon ki 'hasrat' se  
shikwa-e-gham ka ehtimal nahin  
