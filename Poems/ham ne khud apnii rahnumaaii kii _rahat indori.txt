ham ne khud apni rahnuma.i ki  
aur shohrat hui khuda.i ki  
main ne duniya se mujh se duniya ne  
saikdon baar bevafa.i ki  
khule rahte hain saare darvaze  
koi surat nahin riha.i ki  
tuut kar ham mile hain pahli baar  
ye shuruat hai juda.i ki  
so.e rahte hain odh kar khud ko  
ab zarurat nahin raza.i ki  
manzilen chumti hain mere qadam  
daad diije shikasta-pa.i ki  
zindagi jaise-taise katni hai  
kya bhala.i ki kya bura.i ki  
ishq ke karobar men ham ne  
jaan de kar badi kama.i ki  
ab kisi ki zaban nahin khulti  
rasm jaari hai munh-bhara.i ki  
hum ne khud apni rahnumai ki  
aur shohrat hui khudai ki  
main ne duniya se mujh se duniya ne  
saikdon bar bewafai ki  
khule rahte hain sare darwaze  
koi surat nahin rihai ki  
tut kar hum mile hain pahli bar  
ye shuruat hai judai ki  
soe rahte hain odh kar khud ko  
ab zarurat nahin razai ki  
manzilen chumti hain mere qadam  
dad dije shikasta-pai ki  
zindagi jaise-taise katni hai  
kya bhalai ki kya burai ki  
ishq ke karobar mein hum ne  
jaan de kar badi kamai ki  
ab kisi ki zaban nahin khulti  
rasm jari hai munh-bharai ki  
