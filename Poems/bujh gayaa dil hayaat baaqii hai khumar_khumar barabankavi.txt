bujh gaya dil hayat baaqi hai  
chhup gaya chand raat baaqi hai  
hal-e-dil un se kah chuke sau baar  
ab bhi kahne ki baat baaqi hai  
ai khusha khatam-e-ijtinab magar  
mahshar-e-iltifat baaqi hai  
ishq men ham samajh chuke sab se  
ek zalim hayat baaqi hai  
nasehan-e-karam ke dam se  
shorish-e-ka.enat baaqi hai  
raat baaqi thi jab vo bichhde the  
kat ga.i umr raat baaqi hai  
rahmat-e-be-panah ke sadqe  
e'timad-e-najat baaqi hai  
na vo dil hai na vo shabab 'khumar'  
kis liye ab hayat baaqi hai  
bujh gaya dil hayat baqi hai  
chhup gaya chand raat baqi hai  
haal-e-dil un se kah chuke sau bar  
ab bhi kahne ki baat baqi hai  
ai khusha khatam-e-ijtinab magar  
mahshar-e-iltifat baqi hai  
ishq mein hum samajh chuke sab se  
ek zalim hayat baqi hai  
nasehan-e-karam ke dam se  
shorish-e-kaenat baqi hai  
raat baqi thi jab wo bichhde the  
kat gai umr raat baqi hai  
rahmat-e-be-panah ke sadqe  
e'timad-e-najat baqi hai  
na wo dil hai na wo shabab 'khumar'  
kis liye ab hayat baqi hai  
