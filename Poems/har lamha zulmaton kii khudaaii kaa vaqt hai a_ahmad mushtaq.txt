har lamha zulmaton ki khuda.i ka vaqt hai  
shayad kisi ki chehra-numa.i ka vaqt hai  
kahti hai sahilon se ye jaate samay ki dhuup  
hushyar naddiyon ki chadha.i ka vaqt hai  
hoti hai shaam aankh se aansu ravan hue  
ye vaqt qaidiyon ki riha.i ka vaqt hai  
koi bhi vaqt ho kabhi hota nahin juda  
kitna aziiz us ki juda.i ka vaqt hai  
dil ne kaha ki sham-e-shab-e-vasl se na bhaag  
ab pak chuki hai fasl kata.i ka vaqt hai  
main ne kaha ki dekh ye main ye hava ye raat  
us ne kaha ki meri padha.i ka vaqt hai  
har lamha zulmaton ki khudai ka waqt hai  
shayad kisi ki chehra-numai ka waqt hai  
kahti hai sahilon se ye jate samay ki dhup  
hushyar naddiyon ki chadhai ka waqt hai  
hoti hai sham aankh se aansu rawan hue  
ye waqt qaidiyon ki rihai ka waqt hai  
koi bhi waqt ho kabhi hota nahin juda  
kitna aziz us ki judai ka waqt hai  
dil ne kaha ki sham-e-shab-e-wasl se na bhag  
ab pak chuki hai fasl katai ka waqt hai  
main ne kaha ki dekh ye main ye hawa ye raat  
us ne kaha ki meri padhai ka waqt hai  
