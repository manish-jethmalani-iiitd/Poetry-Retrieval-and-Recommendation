kahan ye taab ki chakh chakh ke ya gira ke piyun  
mile bhara hua saghar to dagdaga ke piyun  
hazar talkh ho pir-e-mughan ne jab di hai  
khuda na-karda jo main munh bana bana ke piyun  
maza hai bada-kashi ka vahin to ai saaqi  
piyun jo ab to tire astan pe aa ke piyun  
baghair jalva dikha.e rahe na ye ma.ashuq  
jo saat parde ke andar use chhupa ke piyun  
main vo nahin ki khud apne qadah ki khair mana.un  
piyun to bazm men das panch ko pila ke piyun  
zamin pe jaam ko rakh de zara thahar saaqi  
main tujh pe huun luun tasadduq to phir utha ke piyun  
vo mai-kada hai na saaqi hai kuchh na puchho 'shad'  
main kis ke ghar men piyun kis ke ghar se la ke piyun  
kahan ye tab ki chakh chakh ke ya gira ke piyun  
mile bhara hua saghar to dagdaga ke piyun  
hazar talkh ho pir-e-mughan ne jab di hai  
khuda na-karda jo main munh bana bana ke piyun  
maza hai baada-kashi ka wahin to ai saqi  
piyun jo ab to tere aastan pe aa ke piyun  
baghair jalwa dikhae rahe na ye mashuq  
jo sat parde ke andar use chhupa ke piyun  
main wo nahin ki khud apne qadah ki khair manaun  
piyun to bazm mein das panch ko pila ke piyun  
zamin pe jam ko rakh de zara thahar saqi  
main tujh pe hun lun tasadduq to phir utha ke piyun  
wo mai-kada hai na saqi hai kuchh na puchho 'shad'  
main kis ke ghar mein piyun kis ke ghar se la ke piyun  
