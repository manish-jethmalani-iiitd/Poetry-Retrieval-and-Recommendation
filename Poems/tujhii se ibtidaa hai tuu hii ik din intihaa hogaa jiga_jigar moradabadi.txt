tujhi se ibtida hai tu hi ik din intiha hoga  
sada-e-saz hogi aur na saz-e-be-sada hoga  
hamen ma.alum hai ham se suno mahshar men kya hoga  
sab us ko dekhte honge vo ham ko dekhta hoga  
sar-e-mahshar ham aise asiyon ka aur kya hoga  
dar-e-jannat na va hoga dar-e-rahmat to va hoga  
jahannam ho ki jannat jo bhi hoga faisla hoga  
ye kya kam hai hamara aur un ka samna hoga  
azal ho ya abad donon asir-e-zulf-e-hazrat hain  
jidhar nazren uthaoge yahi ik silsila hoga  
ye nisbat ishq ki be-rang laa.e rah nahin sakti  
jo mahbub-e-khuda ka hai vo mahbub-e-khuda hoga  
isi ummid par ham taliban-e-dard jiite hain  
khosha dard de ki tera aur dard-e-la-dava hoga  
nigah-e-qahr par bhi jan-o-dil sab kho.e baitha hai  
nigah-e-mehr ashiq par agar hogi to kya hoga  
siyana bhej dega ham ko mahshar se jahannam men  
magar jo dil pe guzregi vo dil hi janta hoga  
samajhta kya hai tu divangan-e-ishq ko zahid  
ye ho ja.enge jis janib usi janib khuda hoga  
'jigar' ka haath hoga hashr men aur daman-e-hazrat  
shikayat ho ki shikva jo bhi hoga barmala hoga  
tujhi se ibtida hai tu hi ek din intiha hoga  
sada-e-saz hogi aur na saz-e-be-sada hoga  
hamein malum hai hum se suno mahshar mein kya hoga  
sab us ko dekhte honge wo hum ko dekhta hoga  
sar-e-mahshar hum aise aasiyon ka aur kya hoga  
dar-e-jannat na wa hoga dar-e-rahmat to wa hoga  
jahannam ho ki jannat jo bhi hoga faisla hoga  
ye kya kam hai hamara aur un ka samna hoga  
azal ho ya abad donon asir-e-zulf-e-hazrat hain  
jidhar nazren uthaoge yahi ek silsila hoga  
ye nisbat ishq ki be-rang lae rah nahin sakti  
jo mahbub-e-khuda ka hai wo mahbub-e-khuda hoga  
isi ummid par hum taliban-e-dard jite hain  
khosha dard de ki tera aur dard-e-la-dawa hoga  
nigah-e-qahr par bhi jaan-o-dil sab khoe baitha hai  
nigah-e-mehr aashiq par agar hogi to kya hoga  
siyana bhej dega hum ko mahshar se jahannam mein  
magar jo dil pe guzregi wo dil hi jaanta hoga  
samajhta kya hai tu diwangan-e-ishq ko zahid  
ye ho jaenge jis jaanib usi jaanib khuda hoga  
'jigar' ka hath hoga hashr mein aur daman-e-hazrat  
shikayat ho ki shikwa jo bhi hoga barmala hoga  
