dil ko gham-e-hayat gavara hai in dinon  
pahle jo dard tha vahi chara hai in dinon  
har sail-e-ashk sahil-e-taskin hai aj-kal  
dariya ki mauj mauj kinara hai in dinon  
ye dil zara sa dil tiri yadon men kho gaya  
zarre ko andhiyon ka sahara hai in dinon  
sham.on men ab nahin hai vo pahli si raushni  
kya vaqa.i vo anjuman-ara hai in dinon  
tum aa sako to shab ko badha duun kuchh aur bhi  
apne kahe men sub.h ka taara hai in dinon  
dil ko gham-e-hayat gawara hai in dinon  
pahle jo dard tha wahi chaara hai in dinon  
har sail-e-ashk sahil-e-taskin hai aaj-kal  
dariya ki mauj mauj kinara hai in dinon  
ye dil zara sa dil teri yaadon mein kho gaya  
zarre ko aandhiyon ka sahaara hai in dinon  
shamon mein ab nahin hai wo pahli si raushni  
kya waqai wo anjuman-ara hai in dinon  
tum aa sako to shab ko badha dun kuchh aur bhi  
apne kahe mein subh ka tara hai in dinon  
