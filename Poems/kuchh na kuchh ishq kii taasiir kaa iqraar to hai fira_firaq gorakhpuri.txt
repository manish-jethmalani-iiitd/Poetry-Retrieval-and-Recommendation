kuchh na kuchh ishq ki tasir ka iqrar to hai  
us ka ilzam-e-taghaful pe kuchh inkar to hai  
har fareb-e-gham-e-duniya se khabar-dar to hai  
tera divana kisi kaam men hushyar to hai  
dekh lete hain sabhi kuchh tire mushtaq-e-jamal  
khair didar na ho hasrat-e-didar to hai  
ma.arke sar hon usi barq-e-nazar se ai husn  
ye chamakti hui chalti hui talvar to hai  
sar patakne ko patakta hai magar ruk ruk kar  
tere vahshi ko khayal-e-dar-o-divar to hai  
ishq ka shikva-e-beja bhi na be-kar gaya  
na sahi jaur magar jaur ka iqrar to hai  
tujh se himmat to padi ishq ko kuchh kahne ki  
khair shikva na sahi shukr ka iz.har to hai  
is men bhi rabta-e-khas ki milti hai jhalak  
khair iqrar-e-mohabbat na ho inkar to hai  
kyuun jhapak jaati hai rah rah ke tiri barq-e-nigah  
ye jhijak kis liye ik kushta-e-didar to hai  
ka.i unvan hain mamnun-e-karam karne ke  
ishq men kuchh na sahi zindagi be-kar to hai  
sahar-o-sham sar-e-anjuman-e-naz na ho  
jalva-e-husn to hai ishq-e-siyahkar to hai  
chaunk uthte hain 'firaq' aate hi us shokh ka naam  
kuchh sarasimgi-e-ishq ka iqrar to hai  
kuchh na kuchh ishq ki tasir ka iqrar to hai  
us ka ilzam-e-taghaful pe kuchh inkar to hai  
har fareb-e-gham-e-duniya se khabar-dar to hai  
tera diwana kisi kaam mein hushyar to hai  
dekh lete hain sabhi kuchh tere mushtaq-e-jamal  
khair didar na ho hasrat-e-didar to hai  
marke sar hon usi barq-e-nazar se ai husn  
ye chamakti hui chalti hui talwar to hai  
sar patakne ko patakta hai magar ruk ruk kar  
tere wahshi ko khayal-e-dar-o-diwar to hai  
ishq ka shikwa-e-beja bhi na be-kar gaya  
na sahi jaur magar jaur ka iqrar to hai  
tujh se himmat to padi ishq ko kuchh kahne ki  
khair shikwa na sahi shukr ka izhaar to hai  
is mein bhi rabta-e-khas ki milti hai jhalak  
khair iqrar-e-mohabbat na ho inkar to hai  
kyun jhapak jati hai rah rah ke teri barq-e-nigah  
ye jhijak kis liye ek kushta-e-didar to hai  
kai unwan hain mamnun-e-karam karne ke  
ishq mein kuchh na sahi zindagi be-kar to hai  
sahar-o-sham sar-e-anjuman-e-naz na ho  
jalwa-e-husn to hai ishq-e-siyahkar to hai  
chaunk uthte hain 'firaq' aate hi us shokh ka nam  
kuchh sarasimgi-e-ishq ka iqrar to hai  
