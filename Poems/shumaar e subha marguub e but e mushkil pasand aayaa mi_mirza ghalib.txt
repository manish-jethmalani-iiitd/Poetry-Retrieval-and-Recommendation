shumar-e-sub.ha marghub-e-but-e-mushkil-pasand aaya  
tamasha-e-ba-yak-kaf burdan-e-sad-dil-pasand aaya  
ba-faiz-e-be-dili naumidi-e-javed asan hai  
kushayish ko hamara uqda-e-mushkil-pasand aaya  
hava-e-sair-e-gul a.ina-e-be-mehri-e-qatil  
ki andaz-e-ba-khun-ghaltidan-e-bismil-pasand aaya  
ravani-ha-e-mauj-e-khun-e-bismil se tapakta hai  
ki lutf-e-be-tahasha-raftan-e-qatil-pasand aaya  
'asad' har ja sukhan ne tarh-e-bagh-e-taza daali hai  
mujhe rang-e-bahar-ijadi-e-be-dil-pasand aaya  
shumar-e-subha marghub-e-but-e-mushkil-pasand aaya  
tamasha-e-ba-yak-kaf burdan-e-sad-dil-pasand aaya  
ba-faiz-e-be-dili naumidi-e-jawed aasan hai  
kushayish ko hamara uqda-e-mushkil-pasand aaya  
hawa-e-sair-e-gul aaina-e-be-mehri-e-qatil  
ki andaz-e-ba-khun-ghaltidan-e-bismil-pasand aaya  
rawani-ha-e-mauj-e-khun-e-bismil se tapakta hai  
ki lutf-e-be-tahasha-raftan-e-qatil-pasand aaya  
'asad' har ja sukhan ne tarh-e-bagh-e-taza dali hai  
mujhe rang-e-bahaar-ijadi-e-be-dil-pasand aaya  
