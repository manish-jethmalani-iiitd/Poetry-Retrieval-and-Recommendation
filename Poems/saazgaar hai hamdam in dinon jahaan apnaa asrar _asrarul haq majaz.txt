sazgar hai hamdam in dinon jahan apna  
ishq shadman apna shauq kamran apna  
aah be-asar kis ki naala na-rasa kis ka  
kaam bar-ha aaya jazba-e-nihan apna  
kab kiya tha is dil par husn ne karam itna  
mehrban aur is darja kab tha asman apna  
uljhanon se ghabra.e mai-kade men dar aa.e  
kis qadar tan-asan hai zauq-e-ra.egan apna  
kuchh na puchh ai hamdam in dinon mira aalam  
mutrib-e-hasin apna saqi-e-javan apna  
ishq aur rusva.i kaun si na.i shai hai  
ishq to azal se tha rusva-e-jahan apna  
tum 'majaz' divane maslahat se begane  
varna ham bana lete tum ko raz-dan apna  
sazgar hai hamdam in dinon jahan apna  
ishq shadman apna shauq kaamran apna  
aah be-asar kis ki nala na-rasa kis ka  
kaam bar-ha aaya jazba-e-nihan apna  
kab kiya tha is dil par husn ne karam itna  
mehrban aur is darja kab tha aasman apna  
uljhanon se ghabrae mai-kade mein dar aae  
kis qadar tan-asan hai zauq-e-raegan apna  
kuchh na puchh ai hamdam in dinon mera aalam  
mutrib-e-hasin apna saqi-e-jawan apna  
ishq aur ruswai kaun si nai shai hai  
ishq to azal se tha ruswa-e-jahan apna  
tum 'majaz' diwane maslahat se begane  
warna hum bana lete tum ko raaz-dan apna  
