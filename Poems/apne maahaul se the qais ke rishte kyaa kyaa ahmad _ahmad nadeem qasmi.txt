apne mahaul se the qais ke rishte kya kya  
dasht men aaj bhi uthte hain bagule kya kya  
ishq me.ar-e-vafa ko nahin karta nilam  
varna idrak ne dikhla.e the raste kya kya  
ye alag baat ki barse nahin garje to bahut  
varna badal mire sahraon pe umde kya kya  
aag bhadki to dar-o-bam hue raakh ke dher  
aur dete rahe ahbab dilase kya kya  
log ashiya ki tarah bik ga.e ashiya ke liye  
sar-e-bazar tamashe nazar aa.e kya kya  
lafz kis shaan se takhliq hua tha lekin  
us ka mafhum badalte rahe nuqte kya kya  
ik kiran tak bhi na pahunchi mire batin men 'nadim'  
sar-e-aflak damakte rahe taare kya kya  
apne mahaul se the qais ke rishte kya kya  
dasht mein aaj bhi uthte hain bagule kya kya  
ishq mear-e-wafa ko nahin karta nilam  
warna idrak ne dikhlae the raste kya kya  
ye alag baat ki barse nahin garje to bahut  
warna baadal mere sahraon pe umde kya kya  
aag bhadki to dar-o-baam hue rakh ke dher  
aur dete rahe ahbab dilase kya kya  
log ashiya ki tarah bik gae ashiya ke liye  
sar-e-bazar tamashe nazar aae kya kya  
lafz kis shan se takhliq hua tha lekin  
us ka mafhum badalte rahe nuqte kya kya  
ek kiran tak bhi na pahunchi mere baatin mein 'nadim'  
sar-e-aflak damakte rahe tare kya kya  
