ham to jaise vahan ke the hi nahin  
be-aman the amaan ke the hi nahin  
ham ki hain teri dastan yaksar  
ham tiri dastan ke the hi nahin  
un ko andhi men hi bikharna tha  
baal o par ashiyan ke the hi nahin  
ab hamara makan kis ka hai  
ham to apne makan ke the hi nahin  
ho tiri khak-e-astan pe salam  
ham tire astan ke the hi nahin  
ham ne ranjish men ye nahin socha  
kuchh sukhan to zaban ke the hi nahin  
dil ne daala tha darmiyan jin ko  
log vo darmiyan ke the hi nahin  
us gali ne ye sun ke sabr kiya  
jaane vaale yahan ke the hi nahin  
hum to jaise wahan ke the hi nahin  
be-aman the aman ke the hi nahin  
hum ki hain teri dastan yaksar  
hum teri dastan ke the hi nahin  
un ko aandhi mein hi bikharna tha  
baal o par aashiyan ke the hi nahin  
ab hamara makan kis ka hai  
hum to apne makan ke the hi nahin  
ho teri khak-e-astan pe salam  
hum tere aastan ke the hi nahin  
hum ne ranjish mein ye nahin socha  
kuchh sukhan to zaban ke the hi nahin  
dil ne dala tha darmiyan jin ko  
log wo darmiyan ke the hi nahin  
us gali ne ye sun ke sabr kiya  
jaane wale yahan ke the hi nahin  
