mire pichhe ye to muhal hai ki zamana garm-e-safar na ho  
ki nahin mira koi naqsh-e-pa jo charagh-e-rahguzar na ho  
rukh-e-tegh se jo na ho kabhi sahar aisi koi nahin miri  
nahin aisi ek bhi shaam jo tah-e-zulf-e-dar basar na ho  
mire haath hain to lunga khud main ab apna saqi-e-mai-kada  
khum-e-ghair se to khuda kare lab-e-jam bhi mira tar na ho  
main hazar shakl badal chuka chaman-e-jahan men sun ai saba  
ki jo phuul hai tire haath men ye mira hi lakht-e-jigar na ho  
jinhen sab samajhte hain mehr o mah na hon sirf chand nuqush-e-pa  
jise kahte hain kurra-e-zamin faqat ek sang-e-safar na ho  
tire pa zamin pe ruke ruke tira sar falak pe jhuka jhuka  
koi tujh se bhi hai azim-tar yahi vahm tujh ko magar na ho  
shab-e-zulm nargha-e-rahzan se pukarta hai koi mujhe  
main faraz-e-dar se dekh luun kahin karvan-e-sahar na ho  
mere pichhe ye to muhaal hai ki zamana garm-e-safar na ho  
ki nahin mera koi naqsh-e-pa jo charagh-e-rahguzar na ho  
rukh-e-tegh se jo na ho kabhi sahar aisi koi nahin meri  
nahin aisi ek bhi sham jo tah-e-zulf-e-dar basar na ho  
mere hath hain to lunga khud main ab apna saqi-e-mai-kada  
khum-e-ghair se to khuda kare lab-e-jam bhi mera tar na ho  
main hazar shakl badal chuka chaman-e-jahan mein sun ai saba  
ki jo phul hai tere hath mein ye mera hi lakht-e-jigar na ho  
jinhen sab samajhte hain mehr o mah na hon sirf chand nuqush-e-pa  
jise kahte hain kurra-e-zamin faqat ek sang-e-safar na ho  
tere pa zamin pe ruke ruke tera sar falak pe jhuka jhuka  
koi tujh se bhi hai azim-tar yahi wahm tujh ko magar na ho  
shab-e-zulm nargha-e-rahzan se pukarta hai koi mujhe  
main faraaz-e-dar se dekh lun kahin karwan-e-sahar na ho  
