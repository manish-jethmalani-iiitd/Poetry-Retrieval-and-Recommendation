pa-ba-daman ho raha huun bas-ki main sahra-navard  
khar-e-pa hain jauhar-e-a.ina-e-zanu mujhe  
dekhna halat mire dil ki ham-aghoshi ke vaqt  
hai nigah-e-ashna tera sar-e-har-mu mujhe  
huun sarapa saz-e-ahang-e-shikayat kuchh na puchh  
hai yahi behtar ki logon men na chhede tu mujhe  
ba.is-e-vamandgi hai umr-e-fursat-ju mujhe  
kar diya hai pa-ba-zanjir-e-ram-e-ahu mujhe  
khak-e-fursat bar-sar-e-zauq-e-fana ai intizar  
hai ghubar-e-shisha-e-sa.at ram-e-ahu mujhe  
ham-zaban aaya nazar fikr-e-sukhan men tu mujhe  
mardumuk hai tuti-e-a.ina-e-zanu mujhe  
yad-e-mizhgan men ba-nashtar-e-zar-e-sauda-e-khayal  
chahiye vaqt-e-tapish yak-dast sad-pahlu mujhe  
iztirab-e-umr be-matlab nahin akhir ki hai  
justuju-e-fursat-e-rabt-e-sar-e-zanu mujhe  
chahiye darman-e-rish-e-dil bhi tegh-e-yar se  
maram-e-zangar hai vo vasma-e-abru mujhe  
kasrat-e-jaur-o-sitam se ho gaya huun be-dimagh  
khub-ruyon ne banaya 'ghalib'-e-bad-khu mujhe  
fursat-e-aram-e-ghash hasti hai bohran-e-adam  
hai shikast-e-rang-e-imkan gardish-e-pahlu mujhe  
saz-e-ima-e-fana hai alam-e-piri 'asad'  
qamat-e-kham se hai hasil shokhi-e-abru mujhe  
pa-ba-daman ho raha hun bas-ki main sahra-naward  
khar-e-pa hain jauhar-e-aina-e-zanu mujhe  
dekhna haalat mere dil ki ham-aghoshi ke waqt  
hai nigah-e-ashna tera sar-e-har-mu mujhe  
hun sarapa saz-e-ahang-e-shikayat kuchh na puchh  
hai yahi behtar ki logon mein na chhede tu mujhe  
bais-e-wamandgi hai umr-e-fursat-ju mujhe  
kar diya hai pa-ba-zanjir-e-ram-e-ahu mujhe  
khak-e-fursat bar-sar-e-zauq-e-fana ai intizar  
hai ghubar-e-shisha-e-saat ram-e-ahu mujhe  
ham-zaban aaya nazar fikr-e-sukhan mein tu mujhe  
mardumuk hai tuti-e-aina-e-zanu mujhe  
yaad-e-mizhgan mein ba-nashtar-e-zar-e-sauda-e-khayal  
chahiye waqt-e-tapish yak-dast sad-pahlu mujhe  
iztirab-e-umr be-matlab nahin aakhir ki hai  
justuju-e-fursat-e-rabt-e-sar-e-zanu mujhe  
chahiye darman-e-rish-e-dil bhi tegh-e-yar se  
maram-e-zangar hai wo wasma-e-abru mujhe  
kasrat-e-jaur-o-sitam se ho gaya hun be-dimagh  
khub-ruyon ne banaya 'ghaalib'-e-bad-khu mujhe  
fursat-e-aram-e-ghash hasti hai bohran-e-adam  
hai shikast-e-rang-e-imkan gardish-e-pahlu mujhe  
saz-e-ima-e-fana hai aalam-e-piri 'asad'  
qamat-e-kham se hai hasil shokhi-e-abru mujhe  
