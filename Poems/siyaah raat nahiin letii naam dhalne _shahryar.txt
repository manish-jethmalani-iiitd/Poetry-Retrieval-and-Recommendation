siyah raat nahin leti naam dhalne ka  
yahi to vaqt hai suraj tire nikalne ka  
yahan se guzre hain guzrenge ham se ahl-e-vafa  
ye rasta nahin parchha.iyon ke chalne ka  
kahin na sab ko samundar baha ke le jaa.e  
ye khel khatm karo kashtiyan badalne ka  
bigad gaya jo ye naqsha havas ke hathon se  
to phir kisi ke sambhale nahin sambhalne ka  
zamin ne kar liya kya tirgi se samjhauta  
khayal chhod chuke kya charagh jalne ka  
siyah raat nahin leti nam dhalne ka  
yahi to waqt hai suraj tere nikalne ka  
yahan se guzre hain guzrenge hum se ahl-e-wafa  
ye rasta nahin parchhaiyon ke chalne ka  
kahin na sab ko samundar baha ke le jae  
ye khel khatm karo kashtiyan badalne ka  
bigad gaya jo ye naqsha hawas ke hathon se  
to phir kisi ke sambhaale nahin sambhalne ka  
zamin ne kar liya kya tirgi se samjhauta  
khayal chhod chuke kya charagh jalne ka  
