nasim hai tire kuche men aur saba bhi hai  
hamari khaak se dekho to kuchh raha bhi hai  
tira ghurur mira ijz ta kuja zalim  
har ek baat ki akhir kuchh intiha bhi hai  
jale hai sham.a se parvana aur main tujh se  
kahin hai mehr bhi jag men kahin vafa bhi hai  
khayal apne men go huun tarana-sanjan mast  
karahne ke dilon ko kabhi suna bhi hai  
zaban-e-shikva siva ab zamane men haihat  
koi kisu se baham digar ashna bhi hai  
sitam rava hai asiron pe is qadar sayyad  
chaman chaman kahin bulbul ki ab nava bhi hai  
samajh ke rakhiyo qadam khar-e-dasht par majnun  
ki is navah men 'sauda' barhana-pa bhi hai  
nasim hai tere kuche mein aur saba bhi hai  
hamari khak se dekho to kuchh raha bhi hai  
tera ghurur mera ijz ta kuja zalim  
har ek baat ki aakhir kuchh intiha bhi hai  
jale hai shama se parwana aur main tujh se  
kahin hai mehr bhi jag mein kahin wafa bhi hai  
khayal apne mein go hun tarana-sanjaan mast  
karahne ke dilon ko kabhi suna bhi hai  
zaban-e-shikwa siwa ab zamane mein haihat  
koi kisu se baham digar aashna bhi hai  
sitam rawa hai asiron pe is qadar sayyaad  
chaman chaman kahin bulbul ki ab nawa bhi hai  
samajh ke rakhiyo qadam khar-e-dasht par majnun  
ki is nawah mein 'sauda' barhana-pa bhi hai  
