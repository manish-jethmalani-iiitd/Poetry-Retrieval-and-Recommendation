unhen nigah hai apne jamal hi ki taraf  
nazar utha ke nahin dekhte kisi ki taraf  
tavajjoh apni ho kya fann-e-sha.iri ki taraf  
nazar har ek ki jaati hai aib hi ki taraf  
likha hua hai jo rona mire muqaddar men  
khayal tak nahin jaata kabhi hansi ki taraf  
tumhara saaya bhi jo log dekh lete hain  
vo aankh utha ke nahin dekhte pari ki taraf  
bala men phansta hai dil muft jaan jaati hai  
khuda kisi ko na le jaa.e us gali ki taraf  
kabhi jo hoti hai takrar ghair se ham se  
to dil se hote ho dar-parda tum usi ki taraf  
nigah padti hai un par tamam mahfil ki  
vo aankh utha ke nahin dekhte kisi ki taraf  
nigah us but-e-khud-bin ki hai mire dil par  
na aa.ine ki taraf hai na aarsi ki taraf  
qubul kijiye lillah tohfa-e-dil ko  
nazar na kijiye is ki shikastagi ki taraf  
yahi nazar hai jo ab qatil-e-zamana hui  
yahi nazar hai ki uthti na thi kisi ki taraf  
gharib-khana men lillah do-ghadi baitho  
bahut dinon men tum aa.e ho is gali ki taraf  
zara si der hi ho ja.egi to kya hoga  
ghadi ghadi na uthao nazar ghadi ki taraf  
jo ghar men puchhe koi khauf kya hai kah dena  
chale ga.e the tahalte hue kisi ki taraf  
hazar jalva-e-husn-e-butan ho ai 'akbar'  
tum apna dhyan laga.e raho usi ki taraf  
unhen nigah hai apne jamal hi ki taraf  
nazar utha ke nahin dekhte kisi ki taraf  
tawajjoh apni ho kya fann-e-shairi ki taraf  
nazar har ek ki jati hai aib hi ki taraf  
likha hua hai jo rona mere muqaddar mein  
khayal tak nahin jata kabhi hansi ki taraf  
tumhaara saya bhi jo log dekh lete hain  
wo aankh utha ke nahin dekhte pari ki taraf  
bala mein phansta hai dil muft jaan jati hai  
khuda kisi ko na le jae us gali ki taraf  
kabhi jo hoti hai takrar ghair se hum se  
to dil se hote ho dar-parda tum usi ki taraf  
nigah padti hai un par tamam mahfil ki  
wo aankh utha ke nahin dekhte kisi ki taraf  
nigah us but-e-khud-bin ki hai mere dil par  
na aaine ki taraf hai na aarsi ki taraf  
qubul kijiye lillah tohfa-e-dil ko  
nazar na kijiye is ki shikastagi ki taraf  
yahi nazar hai jo ab qatil-e-zamana hui  
yahi nazar hai ki uthti na thi kisi ki taraf  
gharib-khana mein lillah do-ghadi baitho  
bahut dinon mein tum aae ho is gali ki taraf  
zara si der hi ho jaegi to kya hoga  
ghadi ghadi na uthao nazar ghadi ki taraf  
jo ghar mein puchhe koi khauf kya hai kah dena  
chale gae the tahalte hue kisi ki taraf  
hazar jalwa-e-husn-e-butan ho ai 'akbar'  
tum apna dhyan lagae raho usi ki taraf  
