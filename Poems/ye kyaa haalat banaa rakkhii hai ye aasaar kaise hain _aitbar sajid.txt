ye kya halat bana rakkhi hai ye asar kaise hain  
bahut achchha-bhala chhoda tha ab bimar kaise  
vo mujh se puchhne aa.i hai kuchh likkha nahin mujh par  
main us ko kaise samjha.un mire ash.ar kaise hain  
miri sochen hain kaisi kaun in sochon ka markaz hai  
jo mere zehn men palte hain vo afkar kaise hain  
mire dil ka alavon aaj tak dekha nahin jis ne  
vo kya jaane ki sho.ale surat-e-iz.har kaise hain  
ye mantiq kaun samjhega ki yakh-kamre ki thandak men  
mire alfaz ke malbus sho.ala-bar kaise hain  
zara si ek farma.ish bhi puuri kar nahin sakte  
mohabbat karne vaale log bhi lachar kaise hain  
juda.i kis tarah bartav ham logon se karti hai  
mizajan ham-sukhnavar be-dil-o-be-zar kaise hain  
ye kya haalat bana rakkhi hai ye aasar kaise hain  
bahut achchha-bhala chhoda tha ab bimar kaise  
wo mujh se puchhne aai hai kuchh likkha nahin mujh par  
main us ko kaise samjhaun mere ashaar kaise hain  
meri sochen hain kaisi kaun in sochon ka markaz hai  
jo mere zehn mein palte hain wo afkar kaise hain  
mere dil ka alawon aaj tak dekha nahin jis ne  
wo kya jaane ki shoale surat-e-izhaar kaise hain  
ye mantiq kaun samjhega ki yakh-kamre ki thandak mein  
mere alfaz ke malbus shoala-bar kaise hain  
zara si ek farmaish bhi puri kar nahin sakte  
mohabbat karne wale log bhi lachaar kaise hain  
judai kis tarah bartaw hum logon se karti hai  
mizajan ham-sukhnawar be-dil-o-be-zar kaise hain  
