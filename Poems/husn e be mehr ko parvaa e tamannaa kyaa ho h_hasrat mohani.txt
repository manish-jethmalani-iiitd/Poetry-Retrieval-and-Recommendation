husn-e-be-mehr ko parva-e-tamanna kya ho  
jab ho aisa to ilaj-e-dil-e-shaida kya ho  
kasrat-e-husn ki ye shaan na dekhi na suni  
barq larzan hai koi garm-e-tamasha kya ho  
be-misali ke hain ye rang jo ba-vasf-e-hijab  
be-naqabi par tira jalva-e-yakta kya ho  
dekhen ham bhi jo tire husn-e-dil-ara ki bahar  
is men nuqsan tira ai gul-e-rana kya ho  
ham gharaz-mand kahan martaba-e-ishq kahan  
ham ko samjhen vo havas-kar to beja kya ho  
dil-farebi hai tiri ba.is-e-sad josh o kharosh  
haal ye ho to dil-e-zar shakeba kya ho  
raat din rahne lagi us sitam-ijad ki yaad  
'hasrat' ab dekhiye anjam hamara kya ho  
husn-e-be-mehr ko parwa-e-tamanna kya ho  
jab ho aisa to ilaj-e-dil-e-shaida kya ho  
kasrat-e-husn ki ye shan na dekhi na suni  
barq larzan hai koi garm-e-tamasha kya ho  
be-misali ke hain ye rang jo ba-wasf-e-hijab  
be-naqabi par tera jalwa-e-yakta kya ho  
dekhen hum bhi jo tere husn-e-dil-ara ki bahaar  
is mein nuqsan tera ai gul-e-rana kya ho  
hum gharaz-mand kahan martaba-e-ishq kahan  
hum ko samjhen wo hawas-kar to beja kya ho  
dil-farebi hai teri bais-e-sad josh o kharosh  
haal ye ho to dil-e-zar shakeba kya ho  
raat din rahne lagi us sitam-ijad ki yaad  
'hasrat' ab dekhiye anjam hamara kya ho  
