tanha.i ka dukh gahra tha  
main dariya dariya rota tha  
ek hi lahar na sambhali varna  
main tufanon se khela tha  
tanha.i ka tanha saaya  
der se mere saath laga tha  
chhod ga.e jab saare sathi  
tanha.i ne saath diya tha  
suukh ga.i jab sukh ki daali  
tanha.i ka phuul khila tha  
tanha.i men yad-e-khuda thi  
tanha.i men khauf-e-khuda tha  
tanha.i mehrab-e-ibadat  
tanha.i mimbar ka diya tha  
tanha.i mira pa-e-shikasta  
tanha.i mira dast-e-dua tha  
vo jannat mire dil men chhupi thi  
main jise bahar dhund raha tha  
tanha.i mire dil ki jannat  
main tanha huun main tanha tha  
tanhai ka dukh gahra tha  
main dariya dariya rota tha  
ek hi lahar na sambhali warna  
main tufanon se khela tha  
tanhai ka tanha saya  
der se mere sath laga tha  
chhod gae jab sare sathi  
tanhai ne sath diya tha  
sukh gai jab sukh ki dali  
tanhai ka phul khila tha  
tanhai mein yaad-e-khuda thi  
tanhai mein khauf-e-khuda tha  
tanhai mehrab-e-ibaadat  
tanhai mimbar ka diya tha  
tanhai mera pa-e-shikasta  
tanhai mera dast-e-dua tha  
wo jannat mere dil mein chhupi thi  
main jise bahar dhund raha tha  
tanhai mere dil ki jannat  
main tanha hun main tanha tha  
