aaj kya haal hai yarab sar-e-mahfil mera  
ki nikale liye jaata hai koi dil mera  
soz-e-gham dekh na barbad ho hasil mera  
dil ki tasvir hai har a.ina-e-dil mera  
sub.h tak hijr men kya janiye kya hota hai  
shaam hi se mire qaabu men nahin dil mera  
mil ga.i ishq men iza-talabi se rahat  
gham hai ab jaan miri dard hai ab dil mera  
paaya jaata hai tiri shokhi-e-raftar ka rang  
kaash pahlu men dhadakta hi rahe dil mera  
haa.e us mard ki qismat jo hua dil ka sharik  
haa.e us dil ka muqaddar jo bana dil mera  
kuchh khatakta to hai pahlu men mire rah rah kar  
ab khuda jaane tiri yaad hai ya dil mera  
aaj kya haal hai yarab sar-e-mahfil mera  
ki nikale liye jata hai koi dil mera  
soz-e-gham dekh na barbaad ho hasil mera  
dil ki taswir hai har aaina-e-dil mera  
subh tak hijr mein kya jaaniye kya hota hai  
sham hi se mere qabu mein nahin dil mera  
mil gai ishq mein iza-talabi se rahat  
gham hai ab jaan meri dard hai ab dil mera  
paya jata hai teri shokhi-e-raftar ka rang  
kash pahlu mein dhadakta hi rahe dil mera  
hae us mard ki qismat jo hua dil ka sharik  
hae us dil ka muqaddar jo bana dil mera  
kuchh khatakta to hai pahlu mein mere rah rah kar  
ab khuda jaane teri yaad hai ya dil mera  
