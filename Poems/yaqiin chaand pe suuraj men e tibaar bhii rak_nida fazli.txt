yaqin chand pe suraj men e'tibar bhi rakh  
magar nigah men thoda sa intizar bhi rakh  
khuda ke haath men mat saunp saare kamon ko  
badalte vaqt pe kuchh apna ikhtiyar bhi rakh  
ye hi lahu hai shahadat ye hi lahu paani  
khizan nasib sahi zehn men bahar bhi rakh  
gharon ke taqon men gul-daste yuun nahin sajte  
jahan hain phuul vahin as-pas khaar bhi rakh  
pahad gunjen nadi gaa.e ye zaruri hai  
safar kahin ka ho dil men kisi ka pyaar bhi rakh  
yaqin chand pe suraj mein e'tibar bhi rakh  
magar nigah mein thoda sa intizar bhi rakh  
khuda ke hath mein mat saunp sare kaamon ko  
badalte waqt pe kuchh apna ikhtiyar bhi rakh  
ye hi lahu hai shahadat ye hi lahu pani  
khizan nasib sahi zehn mein bahaar bhi rakh  
gharon ke taqon mein gul-daste yun nahin sajte  
jahan hain phul wahin aas-pas khar bhi rakh  
pahad gunjen nadi gae ye zaruri hai  
safar kahin ka ho dil mein kisi ka pyar bhi rakh  
