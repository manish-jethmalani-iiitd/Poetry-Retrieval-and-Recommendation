ik mohabbat ke evaz arz-o-sama de dunga  
tujh se kafir ko to main apna khuda de dunga  
justuju bhi mira fan hai mire bichhde hue dost  
jo bhi dar band mila us pe sada de dunga  
ek pal bhi tire pahlu men jo mil jaa.e to main  
apne ashkon se use ab-e-baqa de dunga  
rukh badal dunga saba ka tire kuche ki taraf  
aur tufan ko apna hi pata de dunga  
jab bhi aa.en mire hathon men ruton ki bagen  
barf ko dhuup to sahra ko ghata de dunga  
tu karam kar nahin sakta to sitam tod ke dekh  
main tire zulm ko bhi husn-e-ada de dunga  
khatm gar ho na saki uzr-tarashi teri  
ik sadi tak tujhe jiine ki dua de dunga  
ek mohabbat ke ewaz arz-o-sama de dunga  
tujh se kafir ko to main apna khuda de dunga  
justuju bhi mera fan hai mere bichhde hue dost  
jo bhi dar band mila us pe sada de dunga  
ek pal bhi tere pahlu mein jo mil jae to main  
apne ashkon se use aab-e-baqa de dunga  
rukh badal dunga saba ka tere kuche ki taraf  
aur tufan ko apna hi pata de dunga  
jab bhi aaen mere hathon mein ruton ki bagen  
barf ko dhup to sahra ko ghata de dunga  
tu karam kar nahin sakta to sitam tod ke dekh  
main tere zulm ko bhi husn-e-ada de dunga  
khatm gar ho na saki uzr-tarashi teri  
ek sadi tak tujhe jine ki dua de dunga  
