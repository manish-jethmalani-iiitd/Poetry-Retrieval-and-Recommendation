be-qarari si be-qarari hai  
vasl hai aur firaq taari hai  
jo guzari na ja saki ham se  
ham ne vo zindagi guzari hai  
nighare kya hue ki logon par  
apna saaya bhi ab to bhari hai  
bin tumhare kabhi nahin aa.i  
kya miri niind bhi tumhari hai  
aap men kaise aa.uun main tujh bin  
saans jo chal rahi hai aari hai  
us se kahiyo ki dil ki galiyon men  
raat din teri intizari hai  
hijr ho ya visal ho kuchh ho  
ham hain aur us ki yadgari hai  
ik mahak samt-e-dil se aa.i thi  
main ye samjha tiri savari hai  
hadson ka hisab hai apna  
varna har aan sab ki baari hai  
khush rahe tu ki zindagi apni  
umr bhar ki umid-vari hai  
be-qarari si be-qarari hai  
wasl hai aur firaq tari hai  
jo guzari na ja saki hum se  
hum ne wo zindagi guzari hai  
nighare kya hue ki logon par  
apna saya bhi ab to bhaari hai  
bin tumhaare kabhi nahin aai  
kya meri nind bhi tumhaari hai  
aap mein kaise aaun main tujh bin  
sans jo chal rahi hai aari hai  
us se kahiyo ki dil ki galiyon mein  
raat din teri intizari hai  
hijr ho ya visal ho kuchh ho  
hum hain aur us ki yaadgari hai  
ek mahak samt-e-dil se aai thi  
main ye samjha teri sawari hai  
hadson ka hisab hai apna  
warna har aan sab ki bari hai  
khush rahe tu ki zindagi apni  
umr bhar ki umid-wari hai  
