tire ishq ki intiha chahta huun  
miri sadgi dekh kya chahta huun  
sitam ho ki ho vada-e-be-hijabi  
koi baat sabr-azma chahta huun  
ye jannat mubarak rahe zahidon ko  
ki main aap ka samna chahta huun  
zara sa to dil huun magar shokh itna  
vahi lan-tarani suna chahta huun  
koi dam ka mehman huun ai ahl-e-mahfil  
charagh-e-sahar huun bujha chahta huun  
bhari bazm men raaz ki baat kah di  
bada be-adab huun saza chahta huun  
tere ishq ki intiha chahta hun  
meri sadgi dekh kya chahta hun  
sitam ho ki ho wada-e-be-hijabi  
koi baat sabr-azma chahta hun  
ye jannat mubarak rahe zahidon ko  
ki main aap ka samna chahta hun  
zara sa to dil hun magar shokh itna  
wahi lan-tarani suna chahta hun  
koi dam ka mehman hun ai ahl-e-mahfil  
charagh-e-sahar hun bujha chahta hun  
bhari bazm mein raaz ki baat kah di  
bada be-adab hun saza chahta hun  
