insan men haivan yahan bhi hai vahan bhi  
allah nigahban yahan bhi hai vahan bhi  
khun-khvar darindon ke faqat naam alag hain  
har shahr bayaban yahan bhi hai vahan bhi  
hindu bhi sukun se hai musalman bhi sukun se  
insan pareshan yahan bhi hai vahan bhi  
rahman ki rahmat ho ki bhagvan ki murat  
har khel ka maidan yahan bhi hai vahan bhi  
uthta hai dil-o-jan se dhuan donon taraf hi  
ye 'mir' ka divan yahan bhi hai vahan bhi  
insan mein haiwan yahan bhi hai wahan bhi  
allah nigahban yahan bhi hai wahan bhi  
khun-khwar darindon ke faqat nam alag hain  
har shahr bayaban yahan bhi hai wahan bhi  
hindu bhi sukun se hai musalman bhi sukun se  
insan pareshan yahan bhi hai wahan bhi  
rahman ki rahmat ho ki bhagwan ki murat  
har khel ka maidan yahan bhi hai wahan bhi  
uthta hai dil-o-jaan se dhuan donon taraf hi  
ye 'mir' ka diwan yahan bhi hai wahan bhi  
