ya mujhe afsar-e-shahana banaya hota  
ya mira taaj gadayana banaya hota  
apna divana banaya mujhe hota tu ne  
kyuun khirad-mand banaya na banaya hota  
khaksari ke liye garche banaya tha mujhe  
kaash khak-e-dar-e-janana banaya hota  
nashsha-e-ishq ka gar zarf diya tha mujh ko  
umr ka tang na paimana banaya hota  
dil-e-sad-chak banaya to bala se lekin  
zulf-e-mushkin ka tire shana banaya hota  
sufiyon ke jo na tha la.eq-e-sohbat to mujhe  
qabil-e-jalsa-e-rindana banaya hota  
tha jalana hi agar duri-e-saqi se mujhe  
to charagh-e-dar-e-mai-khana banaya hota  
shola-e-husn chaman men na dikhaya us ne  
varna bulbul ko bhi parvana banaya hota  
roz mamura-e-duniya men kharabi hai 'zafar'  
aisi basti ko to virana banaya hota  
ya mujhe afsar-e-shahana banaya hota  
ya mera taj gadayana banaya hota  
apna diwana banaya mujhe hota tu ne  
kyun khirad-mand banaya na banaya hota  
khaksari ke liye garche banaya tha mujhe  
kash khak-e-dar-e-jaanana banaya hota  
nashsha-e-ishq ka gar zarf diya tha mujh ko  
umr ka tang na paimana banaya hota  
dil-e-sad-chaak banaya to bala se lekin  
zulf-e-mushkin ka tere shana banaya hota  
sufiyon ke jo na tha laeq-e-sohbat to mujhe  
qabil-e-jalsa-e-rindana banaya hota  
tha jalana hi agar duri-e-saqi se mujhe  
to charagh-e-dar-e-mai-khana banaya hota  
shola-e-husn chaman mein na dikhaya us ne  
warna bulbul ko bhi parwana banaya hota  
roz mamura-e-duniya mein kharabi hai 'zafar'  
aisi basti ko to virana banaya hota  
