sisakti rut ko mahakta gulab kar dunga  
main is bahar men sab ka hisab kar dunga  
main intizar men huun tu koi saval to kar  
yaqin rakh main tujhe la-javab kar dunga  
hazar pardon men khud ko chhupa ke baith magar  
tujhe kabhi na kabhi be-naqab kar dunga  
mujhe bharosa hai apne lahu ke qatron par  
main neze neze ko shakh-e-gulab kar dunga  
mujhe yaqin ki mahfil ki raushni huun main  
use ye khauf ki mahfil kharab kar dunga  
mujhe gilas ke andar hi qaid rakh varna  
main saare shahr ka paani sharab kar dunga  
mahajanon se kaho thoda intizar karen  
sharab-khane se aa kar hisab kar dunga  
sisakti rut ko mahakta gulab kar dunga  
main is bahaar mein sab ka hisab kar dunga  
main intizar mein hun tu koi sawal to kar  
yaqin rakh main tujhe la-jawab kar dunga  
hazar pardon mein khud ko chhupa ke baith magar  
tujhe kabhi na kabhi be-naqab kar dunga  
mujhe bharosa hai apne lahu ke qatron par  
main neze neze ko shakh-e-gulab kar dunga  
mujhe yaqin ki mahfil ki raushni hun main  
use ye khauf ki mahfil kharab kar dunga  
mujhe gilas ke andar hi qaid rakh warna  
main sare shahr ka pani sharab kar dunga  
mahajanon se kaho thoda intizar karen  
sharab-khane se aa kar hisab kar dunga  
