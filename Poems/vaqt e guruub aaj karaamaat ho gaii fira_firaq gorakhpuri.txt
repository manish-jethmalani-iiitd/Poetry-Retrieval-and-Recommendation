vaqt-e-ghurub aaj karamat ho ga.i  
zulfon ko us ne khol diya raat ho ga.i  
kal tak to us men aisi karamat na thi koi  
vo aankh aaj qibla-e-hajat ho ga.i  
ai soz-e-ishq tu ne mujhe kya bana diya  
meri har ek saans munajat ho ga.i  
ochhi nigah daal ke ik samt rakh diya  
dil kya diya gharib ki saughat ho ga.i  
kuchh yaad aa ga.i thi vo zulf-e-shikan-shikan  
hasti tamam chashma-e-zulmat ho ga.i  
ahl-e-vatan se duur juda.i men yaar ki  
sabr aa gaya 'firaq' karamat ho ga.i  
waqt-e-ghurub aaj karamat ho gai  
zulfon ko us ne khol diya raat ho gai  
kal tak to us mein aisi karamat na thi koi  
wo aankh aaj qibla-e-hajat ho gai  
ai soz-e-ishq tu ne mujhe kya bana diya  
meri har ek sans munajat ho gai  
ochhi nigah dal ke ek samt rakh diya  
dil kya diya gharib ki saughat ho gai  
kuchh yaad aa gai thi wo zulf-e-shikan-shikan  
hasti tamam chashma-e-zulmat ho gai  
ahl-e-watan se dur judai mein yar ki  
sabr aa gaya 'firaq' karamat ho gai  
