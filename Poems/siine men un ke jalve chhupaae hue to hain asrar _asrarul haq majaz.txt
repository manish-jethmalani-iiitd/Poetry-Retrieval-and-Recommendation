siine men un ke jalve chhupa.e hue to hain  
ham apne dil ko tuur bana.e hue to hain  
tasir-e-jazb-e-shauq dikha.e hue to hain  
ham tera har hijab utha.e hue to hain  
haan kya hua vo hausla-e-did-e-ahl-e-dil  
dekho na vo naqab utha.e hue to hain  
tere gunahgar gunahgar hi sahi  
tere karam ki aas laga.e hue to hain  
allah-ri kamyabi-e-avargan-e-ishq  
khud gum hue to kya use paa.e hue to hain  
yuun tujh ko ikhtiyar hai tasir de na de  
dast-e-dua ham aaj utha.e hue to hain  
zikr un ka gar zaban pe nahin hai to kya hua  
ab tak nafas nafas men sama.e hue to hain  
mitte huon ko dekh ke kyuun ro na den 'majaz'  
akhir kisi ke ham bhi mita.e hue to hain  
sine mein un ke jalwe chhupae hue to hain  
hum apne dil ko tur banae hue to hain  
tasir-e-jazb-e-shauq dikhae hue to hain  
hum tera har hijab uthae hue to hain  
han kya hua wo hausla-e-did-e-ahl-e-dil  
dekho na wo naqab uthae hue to hain  
tere gunahgar gunahgar hi sahi  
tere karam ki aas lagae hue to hain  
allah-ri kaamyabi-e-awargan-e-ishq  
khud gum hue to kya use pae hue to hain  
yun tujh ko ikhtiyar hai tasir de na de  
dast-e-dua hum aaj uthae hue to hain  
zikr un ka gar zaban pe nahin hai to kya hua  
ab tak nafas nafas mein samae hue to hain  
mitte huon ko dekh ke kyun ro na den 'majaz'  
aakhir kisi ke hum bhi mitae hue to hain  
