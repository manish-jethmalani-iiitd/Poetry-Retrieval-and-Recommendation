dil jo hai aag laga duun us ko  
aur phir khud hi hava duun us ko  
jo bhi hai us ko ganva baitha hai  
main bhala kaise ganva duun us ko  
tujh guman par jo imarat ki thi  
sochta huun ki main dha duun us ko  
jism men aag laga duun us ke  
aur phir khud hi bujha duun us ko  
hijr ki nazr to deni hai use  
sochta huun ki bhula duun us ko  
jo nahin hai mire dil ki duniya  
kyuun na main 'jaun' mita duun us ko  
dil jo hai aag laga dun us ko  
aur phir khud hi hawa dun us ko  
jo bhi hai us ko ganwa baitha hai  
main bhala kaise ganwa dun us ko  
tujh guman par jo imarat ki thi  
sochta hun ki main dha dun us ko  
jism mein aag laga dun us ke  
aur phir khud hi bujha dun us ko  
hijr ki nazr to deni hai use  
sochta hun ki bhula dun us ko  
jo nahin hai mere dil ki duniya  
kyun na main 'jaun' mita dun us ko  
