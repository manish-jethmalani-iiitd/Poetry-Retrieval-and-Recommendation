gham hai ya khushi hai tu  
meri zindagi hai tu  
afaton ke daur men  
chain ki ghadi hai tu  
meri raat ka charagh  
meri niind bhi hai tu  
main khizan ki shaam huun  
rut bahar ki hai tu  
doston ke darmiyan  
vaj.h-e-dosti hai tu  
meri saari umr men  
ek hi kami hai tu  
main to vo nahin raha  
haan magar vahi hai tu  
'nasir' is dayar men  
kitna ajnabi hai tu  
gham hai ya khushi hai tu  
meri zindagi hai tu  
aafaton ke daur mein  
chain ki ghadi hai tu  
meri raat ka charagh  
meri nind bhi hai tu  
main khizan ki sham hun  
rut bahaar ki hai tu  
doston ke darmiyan  
wajh-e-dosti hai tu  
meri sari umr mein  
ek hi kami hai tu  
main to wo nahin raha  
han magar wahi hai tu  
'nasir' is dayar mein  
kitna ajnabi hai tu  
