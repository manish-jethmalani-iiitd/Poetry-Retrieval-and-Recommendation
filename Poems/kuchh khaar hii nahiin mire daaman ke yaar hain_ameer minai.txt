kuchh khaar hi nahin mire daman ke yaar hain  
gardan men tauq bhi to ladakpan ke yaar hain  
siina ho kushtagan-e-mohabbat ka ya gala  
donon ye tere khanjar-e-ahan ke yaar hain  
khatir hamari karta hai dair-o-haram men kaun  
ham to na shaikh ke na barahman ke yaar hain  
kya puchhta hai mujh se nishan sail-o-barq ka  
donon qadim se mire khirman ke yaar hain  
kya garm hain ki kahte hain khuban-e-lucknow  
london ko jaa.en vo jo firangan ke yaar hain  
vo dushmani karen to karen ikhtiyar hai  
ham to adu ke dost hain dushman ke yaar hain  
kuchh is chaman men sabza-e-begana ham nahin  
nargis ke dost lala-o-sausan ke yaar hain  
kante hain jitne vadi-e-ghurbat ke ai junun  
sab astin ke jeb ke daman ke yaar hain  
gum-gashtagi men raah batata hai ham ko kaun  
hai khizr jin ka naam vo rahzan ke yaar hain  
chalte hain shauq-e-barq-e-tajalli men kya hai khauf  
chite tamam vadi-e-aiman ke yaar hain  
piiri mujhe chhudati hai ahbab se 'amir'  
dandan nahin ye mere ladakpan ke yaar hain  
kuchh khar hi nahin mere daman ke yar hain  
gardan mein tauq bhi to ladakpan ke yar hain  
sina ho kushtagan-e-mohabbat ka ya gala  
donon ye tere khanjar-e-ahan ke yar hain  
khatir hamari karta hai dair-o-haram mein kaun  
hum to na shaikh ke na barahman ke yar hain  
kya puchhta hai mujh se nishan sail-o-barq ka  
donon qadim se mere khirman ke yar hain  
kya garm hain ki kahte hain khuban-e-lucknow  
london ko jaen wo jo firangan ke yar hain  
wo dushmani karen to karen ikhtiyar hai  
hum to adu ke dost hain dushman ke yar hain  
kuchh is chaman mein sabza-e-begana hum nahin  
nargis ke dost lala-o-sausan ke yar hain  
kante hain jitne wadi-e-ghurbat ke ai junun  
sab aastin ke jeb ke daman ke yar hain  
gum-gashtagi mein rah batata hai hum ko kaun  
hai khizr jin ka nam wo rahzan ke yar hain  
chalte hain shauq-e-barq-e-tajalli mein kya hai khauf  
chite tamam wadi-e-aiman ke yar hain  
piri mujhe chhudati hai ahbab se 'amir'  
dandan nahin ye mere ladakpan ke yar hain  
