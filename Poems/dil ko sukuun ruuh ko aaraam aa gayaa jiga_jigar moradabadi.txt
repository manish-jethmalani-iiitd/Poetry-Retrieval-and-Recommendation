dil ko sukun ruuh ko aram aa gaya  
maut aa ga.i ki dost ka paigham aa gaya  
jab koi zikr-e-gardish-e-ayyam aa gaya  
be-ikhtiyar lab pe tira naam aa gaya  
gham men bhi hai surur vo hangam aa gaya  
shayad ki daur-e-bada-e-gulfam aa gaya  
divangi ho aql ho ummid ho ki yaas  
apna vahi hai vaqt pe jo kaam aa gaya  
dil ke muamlat men naseh shikast kya  
sau baar husn par bhi ye ilzam aa gaya  
sayyad shadman hai magar ye to soch le  
main aa gaya ki saaya tah-e-dam aa gaya  
dil ko na puchh marka-e-husn-o-ishq men  
kya janiye gharib kahan kaam aa gaya  
ye kya maqam-e-ishq hai zalim ki in dinon  
aksar tire baghair bhi aram aa gaya  
ahbab mujh se qat-e-ta.alluq karen 'jigar'  
ab aftab-e-zist lab-e-bam aa gaya  
dil ko sukun ruh ko aaram aa gaya  
maut aa gai ki dost ka paigham aa gaya  
jab koi zikr-e-gardish-e-ayyam aa gaya  
be-ikhtiyar lab pe tera nam aa gaya  
gham mein bhi hai surur wo hangam aa gaya  
shayad ki daur-e-baada-e-gulfam aa gaya  
diwangi ho aql ho ummid ho ki yas  
apna wahi hai waqt pe jo kaam aa gaya  
dil ke muamlat mein naseh shikast kya  
sau bar husn par bhi ye ilzam aa gaya  
sayyaad shadman hai magar ye to soch le  
main aa gaya ki saya tah-e-dam aa gaya  
dil ko na puchh marka-e-husn-o-ishq mein  
kya jaaniye gharib kahan kaam aa gaya  
ye kya maqam-e-ishq hai zalim ki in dinon  
aksar tere baghair bhi aaram aa gaya  
ahbab mujh se qat-e-talluq karen 'jigar'  
ab aaftab-e-zist lab-e-baam aa gaya  
