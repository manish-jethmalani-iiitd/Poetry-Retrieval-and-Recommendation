dohra raha huun baat purani kahi hui  
tasvir tere ghar men thi meri lagi hui  
in bad-nasib ankhon ne dekhi hai baar baar  
divar men gharib ki khvahish chuni hui  
taaza ghazal zaruri hai mahfil ke vaste  
sunta nahin hai koi dobara suni hui  
muddat se koi dusra rahta hai ham nahin  
darvaze par hamari hai takhti lagi hui  
jab tak hai dor haath men tab tak ka khel hai  
dekhi to hongi tum ne patangen kati hui  
jis ki juda.i ne mujhe sha.ir bana diya  
padhta huun main ghazal bhi usi ki likhi hui  
lagta hai jaise ghar men nahin huun main qaid huun  
milti hain rotiyan bhi jahan par gini hui  
sanson ke aane jaane pe chalta hai karobar  
chhuta nahin hai koi bhi handi jali hui  
ye zakhm ka nishan hai ja.ega der se  
chhutti nahin hai jaldi se mehndi lagi hui  
dohra raha hun baat purani kahi hui  
taswir tere ghar mein thi meri lagi hui  
in bad-nasib aankhon ne dekhi hai bar bar  
diwar mein gharib ki khwahish chuni hui  
taza ghazal zaruri hai mahfil ke waste  
sunta nahin hai koi dobara suni hui  
muddat se koi dusra rahta hai hum nahin  
darwaze par hamari hai takhti lagi hui  
jab tak hai dor hath mein tab tak ka khel hai  
dekhi to hongi tum ne patangen kati hui  
jis ki judai ne mujhe shair bana diya  
padhta hun main ghazal bhi usi ki likhi hui  
lagta hai jaise ghar mein nahin hun main qaid hun  
milti hain rotiyan bhi jahan par gini hui  
sanson ke aane jaane pe chalta hai karobar  
chhuta nahin hai koi bhi handi jali hui  
ye zakhm ka nishan hai jaega der se  
chhutti nahin hai jaldi se mehndi lagi hui  
