teri mahfil bhi mudava nahin tanha.i ka  
kitna charcha tha tiri anjuman-ara.i ka  
dagh-e-dil naqsh hai ik lala-e-sahra.i ka  
ye asasa hai miri badiya-paima.i ka  
jab bhi dekha hai tujhe alam-e-nau dekha hai  
marhala tai na hua teri shanasa.i ka  
vo tire jism ki qausen hon ki mehrab-e-haram  
har haqiqat men mila kham tiri angda.i ka  
ufuq-e-zehn pe chamka tira paiman-e-visal  
chand nikla hai mire alam-e-tanha.i ka  
bhari duniya men faqat mujh se nigahen na chura  
ishq par bas na chalega tiri dana.i ka  
har na.i bazm tiri yaad ka mahaul bani  
main ne ye rang bhi dekha tiri yakta.i ka  
naala aata hai jo lab par to ghazal banta hai  
mere fan par bhi hai partav tiri ra.ana.i ka  
teri mahfil bhi mudawa nahin tanhai ka  
kitna charcha tha teri anjuman-arai ka  
dagh-e-dil naqsh hai ek lala-e-sahrai ka  
ye asasa hai meri baadiya-paimai ka  
jab bhi dekha hai tujhe aalam-e-nau dekha hai  
marhala tai na hua teri shanasai ka  
wo tere jism ki qausen hon ki mehrab-e-haram  
har haqiqat mein mila kham teri angdai ka  
ufuq-e-zehn pe chamka tera paiman-e-visal  
chand nikla hai mere aalam-e-tanhai ka  
bhari duniya mein faqat mujh se nigahen na chura  
ishq par bas na chalega teri danai ka  
har nai bazm teri yaad ka mahaul bani  
main ne ye rang bhi dekha teri yaktai ka  
nala aata hai jo lab par to ghazal banta hai  
mere fan par bhi hai partaw teri ranai ka  
