tasir-e-barq-e-husn jo un ke sukhan men thi  
ik larzish-e-khafi mire saare badan men thi  
vaan se nikal ke phir na faraghat hui nasib  
asudgi ki jaan tiri anjuman men thi  
ik rang-e-iltifat bhi us be-rukhi men tha  
ik sadgi bhi us nigah-e-sahar fan men thi  
mohtaj-e-bu-e-itr na tha jism-e-khub-e-yar  
khushbu-e-dilbari thi jo us pairahan men thi  
kuchh dil hi bujh gaya hai mira varna aaj kal  
kaifiyat-e-bahar ki shiddat chaman men thi  
malum ho ga.i mire dil ko rah-e-shauq  
vo baat pyaar ki jo hunuz us dahan men thi  
ghurbat ki sub.h men bhi nahin hai vo raushni  
jo raushni ki sham-e-savad-e-vatan men thi  
aish gudaz-e-dil bhi gham-e-ashiqi men tha  
ik rahat-e-latif bhi zimn-e-mehan men thi  
achchha hua ki khatir-e-'hasrat' se hat ga.i  
haibat si ik jo khatra-e-dar-o-rasan men thi  
tasir-e-barq-e-husn jo un ke sukhan mein thi  
ek larzish-e-khafi mere sare badan mein thi  
wan se nikal ke phir na faraghat hui nasib  
aasudgi ki jaan teri anjuman mein thi  
ek rang-e-iltifat bhi us be-rukhi mein tha  
ek sadgi bhi us nigah-e-sahar fan mein thi  
mohtaj-e-bu-e-itr na tha jism-e-khub-e-yar  
khushbu-e-dilbari thi jo us pairahan mein thi  
kuchh dil hi bujh gaya hai mera warna aaj kal  
kaifiyat-e-bahaar ki shiddat chaman mein thi  
malum ho gai mere dil ko rah-e-shauq  
wo baat pyar ki jo hunuz us dahan mein thi  
ghurbat ki subh mein bhi nahin hai wo raushni  
jo raushni ki sham-e-sawad-e-watan mein thi  
aish gudaz-e-dil bhi gham-e-ashiqi mein tha  
ek rahat-e-latif bhi zimn-e-mehan mein thi  
achchha hua ki khatir-e-'hasrat' se hat gai  
haibat si ek jo khatra-e-dar-o-rasan mein thi  
