kahin ummid si hai dil ke nihan khane men  
abhi kuchh vaqt lagega use samjhane men  
mausam-e-gul ho ki patjhad ho bala se apni  
ham ki shamil hain na khilne men na murjhane men  
ham se makhfi nahin kuchh rahguzar-e-shauq ka haal  
ham ne ik umr guzari hai hava khane men  
hai yunhi ghumte rahne ka maza hi kuchh aur  
aisi lazzat na pahunchne men na rah jaane men  
na.e divanon ko dekhen to khushi hoti hai  
ham bhi aise hi the jab aa.e the virane men  
mausamon ka koi mahram ho to us se puchho  
kitne patjhad abhi baaqi hain bahar aane men  
kahin ummid si hai dil ke nihan khane mein  
abhi kuchh waqt lagega use samjhane mein  
mausam-e-gul ho ki patjhad ho bala se apni  
hum ki shamil hain na khilne mein na murjhane mein  
hum se makhfi nahin kuchh rahguzar-e-shauq ka haal  
hum ne ek umr guzari hai hawa khane mein  
hai yunhi ghumte rahne ka maza hi kuchh aur  
aisi lazzat na pahunchne mein na rah jaane mein  
nae diwanon ko dekhen to khushi hoti hai  
hum bhi aise hi the jab aae the virane mein  
mausamon ka koi mahram ho to us se puchho  
kitne patjhad abhi baqi hain bahaar aane mein  
