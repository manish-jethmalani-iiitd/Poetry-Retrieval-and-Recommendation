ye zamin kis qadar saja.i ga.i  
zindagi ki tadap badha.i ga.i  
a.ine se bigad ke baith ga.e  
jin ki surat jinhen dikha.i ga.i  
dushmanon hi se bhi to nibh jaa.e  
doston se to ashna.i ga.i  
nasl-dar-nasl intizar raha  
qasr tuute na be-nava.i ga.i  
zindagi ka nasib kya kahiye  
ek siita thi jo sata.i ga.i  
ham na autar the na paighambar  
kyuun ye azmat hamen dila.i ga.i  
maut paa.i salib par ham ne  
umr ban-bas men bita.i ga.i  
ye zamin kis qadar sajai gai  
zindagi ki tadap badhai gai  
aaine se bigad ke baith gae  
jin ki surat jinhen dikhai gai  
dushmanon hi se bhi to nibh jae  
doston se to aashnai gai  
nasl-dar-nasl intizar raha  
qasr tute na be-nawai gai  
zindagi ka nasib kya kahiye  
ek sita thi jo satai gai  
hum na autar the na paighambar  
kyun ye azmat hamein dilai gai  
maut pai salib par hum ne  
umr ban-bas mein bitai gai  
