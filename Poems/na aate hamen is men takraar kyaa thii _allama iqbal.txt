na aate hamen is men takrar kya thi  
magar va.ada karte hue aar kya thi  
tumhare payami ne sab raaz khola  
khata is men bande ki sarkar kya thi  
bhari bazm men apne ashiq ko taada  
tiri aankh masti men hushyar kya thi  
ta.ammul to tha un ko aane men qasid  
magar ye bata tarz-e-inkar kya thi  
khinche khud-bakhud janib-e-tur muusa  
kashish teri ai shauq-e-didar kya thi  
kahin zikr rahta hai 'iqbal' tera  
fusun tha koi teri guftar kya thi  
na aate hamein is mein takrar kya thi  
magar wada karte hue aar kya thi  
tumhaare payami ne sab raaz khola  
khata is mein bande ki sarkar kya thi  
bhari bazm mein apne aashiq ko tada  
teri aankh masti mein hushyar kya thi  
tammul to tha un ko aane mein qasid  
magar ye bata tarz-e-inkar kya thi  
khinche khud-bakhud jaanib-e-tur musa  
kashish teri ai shauq-e-didar kya thi  
kahin zikr rahta hai 'iqbaal' tera  
fusun tha koi teri guftar kya thi  
