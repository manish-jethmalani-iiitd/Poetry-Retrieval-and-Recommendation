dast-e-mun.im miri mehnat ka kharidar sahi  
koi din aur main rusva sar-e-bazar sahi  
phir bhi kahla.unga avara-e-gesu-e-bahar  
main tira dam-e-khizan laakh giraftar sahi  
jast karta huun to lad jaati hai manzil se nazar  
ha.il-e-rah koi aur bhi divar sahi  
ghairat-e-sang hai saaqi ye gulu-e-tishna  
tere paimane men jo mauj hai talvar sahi  
main ne dekhi dekhi usi men gham-e-dauran ki jhalak  
be-khabar rang-e-jahan se nigah-e-yar sahi  
un se bichhde hue 'majruh' zamana guzra  
ab bhi honton men vahi garmi-e-rukhsar sahi  
dast-e-munim meri mehnat ka kharidar sahi  
koi din aur main ruswa sar-e-bazar sahi  
phir bhi kahlaunga aawara-e-gesu-e-bahaar  
main tera dam-e-khizan lakh giraftar sahi  
jast karta hun to lad jati hai manzil se nazar  
hail-e-rah koi aur bhi diwar sahi  
ghairat-e-sang hai saqi ye gulu-e-tishna  
tere paimane mein jo mauj hai talwar sahi  
main ne dekhi dekhi usi mein gham-e-dauran ki jhalak  
be-khabar rang-e-jahan se nigah-e-yar sahi  
un se bichhde hue 'majruh' zamana guzra  
ab bhi honton mein wahi garmi-e-rukhsar sahi  
