kisi ka yuun to hua kaun umr bhar phir bhi  
ye husn o ishq to dhoka hai sab magar phir bhi  
hazar baar zamana idhar se guzra hai  
na.i na.i si hai kuchh teri rahguzar phir bhi  
kahun ye kaise idhar dekh ya na dekh udhar  
ki dard dard hai phir bhi nazar nazar phir bhi  
khusha ishara-e-paiham zahe sukut-e-nazar  
daraz ho ke fasana hai mukhtasar phir bhi  
jhapak rahi hain zaman o makan ki bhi ankhen  
magar hai qafila amada-e-safar phir bhi  
shab-e-firaq se aage hai aaj meri nazar  
ki kat hi ja.egi ye sham-e-be-sahar phir bhi  
kahin yahi to nahin kashif-e-hayat-o-mamat  
ye husn o ishq ba-zahir hain be-khabar phir bhi  
palat rahe hain gharib-ul-vatan palatna tha  
vo kucha ru-kash-e-jannat ho ghar hai ghar phir bhi  
luta hua chaman-e-ishq hai nigahon ko  
dikha gaya vahi kya kya gul o samar phir bhi  
kharab ho ke bhi socha kiye tire mahjur  
yahi ki teri nazar hai tiri nazar phir bhi  
ho be-niyaz-e-asar bhi kabhi tiri mitti  
vo kimiya hi sahi rah ga.i kasar phir bhi  
lipat gaya tira divana garche manzil se  
udi udi si hai ye khak-e-rahguzar phir bhi  
tiri nigah se bachne men umr guzri hai  
utar gaya rag-e-jan men ye neshtar phir bhi  
gham-e-firaq ke kushton ka hashr kya hoga  
ye sham-e-hijr to ho ja.egi sahar phir bhi  
fana bhi ho ke giran-bari-e-hayat na puchh  
utha.e uth nahin sakta ye dard-e-sar phir bhi  
sitam ke rang hain har iltifat-e-pinhan men  
karam-numa hain tire jaur sar-ba-sar phir bhi  
khata-muaf tira afv bhi hai misl-e-saza  
tiri saza men hai ik shan-e-dar-guzar phir bhi  
agarche be-khudi-e-ishq ko zamana hua  
'firaq' karti rahi kaam vo nazar phir bhi  
kisi ka yun to hua kaun umr bhar phir bhi  
ye husn o ishq to dhoka hai sab magar phir bhi  
hazar bar zamana idhar se guzra hai  
nai nai si hai kuchh teri rahguzar phir bhi  
kahun ye kaise idhar dekh ya na dekh udhar  
ki dard dard hai phir bhi nazar nazar phir bhi  
khusha ishaara-e-paiham zahe sukut-e-nazar  
daraaz ho ke fasana hai mukhtasar phir bhi  
jhapak rahi hain zaman o makan ki bhi aankhen  
magar hai qafila aamada-e-safar phir bhi  
shab-e-firaq se aage hai aaj meri nazar  
ki kat hi jaegi ye sham-e-be-sahar phir bhi  
kahin yahi to nahin kashif-e-hayat-o-mamat  
ye husn o ishq ba-zahir hain be-khabar phir bhi  
palat rahe hain gharib-ul-watan palatna tha  
wo kucha ru-kash-e-jannat ho ghar hai ghar phir bhi  
luta hua chaman-e-ishq hai nigahon ko  
dikha gaya wahi kya kya gul o samar phir bhi  
kharab ho ke bhi socha kiye tere mahjur  
yahi ki teri nazar hai teri nazar phir bhi  
ho be-niyaz-e-asar bhi kabhi teri mitti  
wo kimiya hi sahi rah gai kasar phir bhi  
lipat gaya tera diwana garche manzil se  
udi udi si hai ye khak-e-rahguzar phir bhi  
teri nigah se bachne mein umr guzri hai  
utar gaya rag-e-jaan mein ye neshtar phir bhi  
gham-e-firaq ke kushton ka hashr kya hoga  
ye sham-e-hijr to ho jaegi sahar phir bhi  
fana bhi ho ke giran-bari-e-hayat na puchh  
uthae uth nahin sakta ye dard-e-sar phir bhi  
sitam ke rang hain har iltifat-e-pinhan mein  
karam-numa hain tere jaur sar-ba-sar phir bhi  
khata-muaf tera afw bhi hai misl-e-saza  
teri saza mein hai ek shan-e-dar-guzar phir bhi  
agarche be-khudi-e-ishq ko zamana hua  
'firaq' karti rahi kaam wo nazar phir bhi  
