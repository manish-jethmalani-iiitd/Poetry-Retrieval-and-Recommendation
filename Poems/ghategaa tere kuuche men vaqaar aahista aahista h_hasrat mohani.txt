ghatega tere kuche men vaqar ahista ahista  
badhega ashiqi ka e'tibar ahista ahista  
bahut nadim hue akhir vo mere qatl-e-nahaq par  
hui qadr-e-vafa jab ashkar ahista ahista  
jila-e-shauq se a.ina-e-tasvir-e-khatir men  
numayan ho chala ru-e-nigar ahista ahista  
mohabbat ki jo phaili hai ye nik.hat bagh-e-alam men  
hui hai muntashir khushbu-e-yar ahista ahista  
dil o jaan o jigar sabr o khirad jo kuchh hai paas apne  
ye sab kar denge ham un par nisar ahista ahista  
ajab kuchh haal ho jaata hai apna be-qarari se  
bajate hain kabhi jab vo sitar ahista ahista  
asar kuchh kuchh rahega vasl men bhi ranj-e-furqat ka  
dil-e-muztar ko aa.ega qarar ahista ahista  
na a.enge vo 'hasrat' intizar-e-shauq men yunhi  
guzar ja.enge ayyam-e-bahar ahista ahista  
ghatega tere kuche mein waqar aahista aahista  
badhega aashiqi ka e'tibar aahista aahista  
bahut nadim hue aakhir wo mere qatl-e-nahaq par  
hui qadr-e-wafa jab aashkar aahista aahista  
jila-e-shauq se aaina-e-taswir-e-khatir mein  
numayan ho chala ru-e-nigar aahista aahista  
mohabbat ki jo phaili hai ye nikhat bagh-e-alam mein  
hui hai muntashir khushbu-e-yar aahista aahista  
dil o jaan o jigar sabr o khirad jo kuchh hai pas apne  
ye sab kar denge hum un par nisar aahista aahista  
ajab kuchh haal ho jata hai apna be-qarari se  
bajate hain kabhi jab wo sitar aahista aahista  
asar kuchh kuchh rahega wasl mein bhi ranj-e-furqat ka  
dil-e-muztar ko aaega qarar aahista aahista  
na aaenge wo 'hasrat' intizar-e-shauq mein yunhi  
guzar jaenge ayyam-e-bahaar aahista aahista  
