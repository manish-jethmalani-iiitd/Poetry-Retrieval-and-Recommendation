kya kare meri masiha.i bhi karne vaala  
zakhm hi ye mujhe lagta nahin bharne vaala  
zindagi se kisi samjhaute ke ba-vasf ab tak  
yaad aata hai koi marne marne vaala  
us ko bhi ham tire kuche men guzar aa.e hain  
zindagi men vo jo lamha tha sanvarne vaala  
us ka andaz-e-sukhan sab se juda tha shayad  
baat lagti hui lahja vo mukarne vaala  
shaam hone ko hai aur aankh men ik khvab nahin  
koi is ghar men nahin raushni karne vaala  
dastaras men hain anasir ke irade kis ke  
so bikhar ke hi raha koi bikharne vaala  
isi ummid pe har shaam bujha.e hain charagh  
ek taara hai sar-e-bam ubharne vaala  
kya kare meri masihai bhi karne wala  
zakhm hi ye mujhe lagta nahin bharne wala  
zindagi se kisi samjhaute ke ba-wasf ab tak  
yaad aata hai koi marne marne wala  
us ko bhi hum tere kuche mein guzar aae hain  
zindagi mein wo jo lamha tha sanwarne wala  
us ka andaz-e-sukhan sab se juda tha shayad  
baat lagti hui lahja wo mukarne wala  
sham hone ko hai aur aankh mein ek khwab nahin  
koi is ghar mein nahin raushni karne wala  
dastaras mein hain anasir ke irade kis ke  
so bikhar ke hi raha koi bikharne wala  
isi ummid pe har sham bujhae hain charagh  
ek tara hai sar-e-baam ubharne wala  
