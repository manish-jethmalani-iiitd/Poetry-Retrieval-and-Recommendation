ye kaisa nashsha hai main kis ajab khumar men huun  
tu aa ke ja bhi chuka hai main intizar men huun  
makan hai qabr jise log khud banate hain  
main apne ghar men huun ya main kisi mazar men huun  
dar-e-fasil khula ya pahad sar se hata  
main ab giri hui galiyon ke marg-zar men huun  
bas itna hosh hai mujh ko ki ajnabi hain sab  
ruka hua huun safar men kisi dayar men huun  
main huun bhi aur nahin bhi ajiib baat hai ye  
ye kaisa jabr hai main jis ke ikhtiyar men huun  
'munir' dekh shajar chand aur divaren  
hava khizan ki hai sar par shab-e-bahar men huun  
ye kaisa nashsha hai main kis ajab khumar mein hun  
tu aa ke ja bhi chuka hai main intizar mein hun  
makan hai qabr jise log khud banate hain  
main apne ghar mein hun ya main kisi mazar mein hun  
dar-e-fasil khula ya pahad sar se hata  
main ab giri hui galiyon ke marg-zar mein hun  
bas itna hosh hai mujh ko ki ajnabi hain sab  
ruka hua hun safar mein kisi dayar mein hun  
main hun bhi aur nahin bhi ajib baat hai ye  
ye kaisa jabr hai main jis ke ikhtiyar mein hun  
'munir' dekh shajar chand aur diwaren  
hawa khizan ki hai sar par shab-e-bahaar mein hun  
