jazba-e-dil ne mire tasir dikhla.i to hai  
ghungruon ki janib-e-dar kuchh sada aa.i to hai  
ishq ke iz.har men har-chand rusva.i to hai  
par karun kya ab tabi.at aap par aa.i to hai  
aap ke sar ki qasam mere siva koi nahin  
be-takalluf aa.iye kamre men tanha.i to hai  
jab kaha main ne tadapta hai bahut ab dil mira  
hans ke farmaya tadapta hoga sauda.i to hai  
dekhiye hoti hai kab raahi su-e-mulk-e-adam  
khana-e-tan se hamari ruuh ghabra.i to hai  
dil dhadakta hai mira luun bosa-e-rukh ya na luun  
niind men us ne dula.i munh se sarka.i to hai  
dekhiye lab tak nahin aati gul-e-ariz ki yaad  
sair-e-gulshan se tabi.at ham ne bahla.i to hai  
main bala men kyuun phansun divana ban kar us ke saath  
dil ko vahshat ho to ho kambakht sauda.i to hai  
khaak men dil ko milaya jalva-e-raftar se  
kyuun na ho ai naujavan ik shan-e-ra.ana.i to hai  
yuun muravvat se tumhare samne chup ho rahen  
kal ke jalson ki magar ham ne khabar paa.i to hai  
bada-e-gul-rang ka saghar inayat kar mujhe  
saqiya takhir kya hai ab ghata chha.i to hai  
jis ki ulfat par bada da.ava tha kal 'akbar' tumhen  
aaj ham ja kar use dekh aa.e harja.i to hai  
jazba-e-dil ne mere tasir dikhlai to hai  
ghungruon ki jaanib-e-dar kuchh sada aai to hai  
ishq ke izhaar mein har-chand ruswai to hai  
par karun kya ab tabiat aap par aai to hai  
aap ke sar ki qasam mere siwa koi nahin  
be-takalluf aaiye kamre mein tanhai to hai  
jab kaha main ne tadapta hai bahut ab dil mera  
hans ke farmaya tadapta hoga saudai to hai  
dekhiye hoti hai kab rahi su-e-mulk-e-adam  
khana-e-tan se hamari ruh ghabrai to hai  
dil dhadakta hai mera lun bosa-e-rukh ya na lun  
nind mein us ne dulai munh se sarkai to hai  
dekhiye lab tak nahin aati gul-e-ariz ki yaad  
sair-e-gulshan se tabiat hum ne bahlai to hai  
main bala mein kyun phansun diwana ban kar us ke sath  
dil ko wahshat ho to ho kambakht saudai to hai  
khak mein dil ko milaya jalwa-e-raftar se  
kyun na ho ai naujawan ek shan-e-ranai to hai  
yun murawwat se tumhaare samne chup ho rahen  
kal ke jalson ki magar hum ne khabar pai to hai  
baada-e-gul-rang ka saghar inayat kar mujhe  
saqiya takhir kya hai ab ghata chhai to hai  
jis ki ulfat par bada dawa tha kal 'akbar' tumhein  
aaj hum ja kar use dekh aae harjai to hai  
