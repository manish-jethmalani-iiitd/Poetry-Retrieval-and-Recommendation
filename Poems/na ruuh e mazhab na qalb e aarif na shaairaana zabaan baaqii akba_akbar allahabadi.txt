na ruh-e-maz.hab na qalb-e-arif na sha.irana zaban baaqi  
zamin hamari badal ga.i hai agarche hai asman baaqi  
shab-e-guzishta ke saaz o saman ke ab kahan hain nishan baaqi  
zaban-e-shama-e-sahar pe hasrat ki rah ga.i dastan baaqi  
jo zikr aata hai akhirat ka to aap hote hain saaf munkir  
khuda ki nisbat bhi dekhta huun yaqin rukhsat guman baaqi  
fuzul hai un ki bad-dimaghi kahan hai fariyad ab labon par  
ye vaar par vaar ab abas hain kahan badan men hai jaan baaqi  
main apne mitne ke gham men nalan udhar zamana hai shaad o khandan  
ishara karti hai chashm-e-dauran jo aan baaqi jahan baaqi  
isi liye rah ga.i hain ankhen ki mere mitne ka rang dekhen  
sunun vo baten jo hosh uda.en isi liye hain ye kaan baaqi  
ta.ajjub aata hai tifl-e-dil par ki ho gaya mast-e-nazm-e-'akbar'  
abhi middle paas tak nahin hai bahut se hain imtihan baaqi  
na ruh-e-mazhab na qalb-e-arif na shairana zaban baqi  
zamin hamari badal gai hai agarche hai aasman baqi  
shab-e-guzishta ke saz o saman ke ab kahan hain nishan baqi  
zaban-e-shama-e-sahar pe hasrat ki rah gai dastan baqi  
jo zikr aata hai aakhirat ka to aap hote hain saf munkir  
khuda ki nisbat bhi dekhta hun yaqin rukhsat guman baqi  
fuzul hai un ki bad-dimaghi kahan hai fariyaad ab labon par  
ye war par war ab abas hain kahan badan mein hai jaan baqi  
main apne mitne ke gham mein nalan udhar zamana hai shad o khandan  
ishaara karti hai chashm-e-dauran jo aan baqi jahan baqi  
isi liye rah gai hain aankhen ki mere mitne ka rang dekhen  
sunun wo baaten jo hosh udaen isi liye hain ye kan baqi  
tajjub aata hai tifl-e-dil par ki ho gaya mast-e-nazm-e-'akbar'  
abhi middle pas tak nahin hai bahut se hain imtihan baqi  
