dil men utregi to puchhegi junun kitna hai  
nok-e-khanjar hi bata.egi ki khuun kitna hai  
andhiyan aa.iin to sab logon ko ma.alum hua  
parcham-e-khvab zamane men nigun kitna hai  
jam.a karte rahe jo apne ko zarra zarra  
vo ye kya janen bikharne men sukun kitna hai  
vo jo pyase the samundar se bhi pyase laute  
un se puchho ki sarabon men fusun kitna hai  
ek hi mitti se ham donon bane hain lekin  
tujh men aur mujh men magar fasla yuun kitna hai  
dil mein utregi to puchhegi junun kitna hai  
nok-e-khanjar hi bataegi ki khun kitna hai  
aandhiyan aain to sab logon ko malum hua  
parcham-e-khwab zamane mein nigun kitna hai  
jama karte rahe jo apne ko zarra zarra  
wo ye kya jaanen bikharne mein sukun kitna hai  
wo jo pyase the samundar se bhi pyase laute  
un se puchho ki sarabon mein fusun kitna hai  
ek hi mitti se hum donon bane hain lekin  
tujh mein aur mujh mein magar fasla yun kitna hai  
