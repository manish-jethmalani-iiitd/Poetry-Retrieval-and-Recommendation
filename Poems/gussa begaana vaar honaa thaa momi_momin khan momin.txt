ghussa begana-var hona tha  
bas yahi tujh se yaar hona tha  
kya shab-e-intizar hona tha  
nahaq ummid-var hona tha  
kyuun na hote aziiz ghair tumhen  
meri qismat men khvar hona tha  
mujh se jannat men vo sanam na mila  
hashr aur ek baar hona tha  
gar na thi ai dil us ke ranj ki taab  
kyuun shikayat-guzar hona tha  
khaak hota na main to kya karta  
us ke dar ka ghubar hona tha  
harza-gardi se ham zalil hue  
charkh ka e'tibar hona tha  
marg-e-sham-e-visal-e-hirman hai  
sub.h-dam jan-nisar hona tha  
aur se ham-kanar hai dushman  
aaj to ham-kanar hona tha  
shikva-e-dahr par kaha tum ko  
afat-e-rozgar hona tha  
chashm-e-be-ikhtiyar-e-janan men  
kya mira ikhtiyar hona tha  
sabr kar sabr ho chuka jo kuchh  
ai dil-e-be-qarar hona tha  
ku-e-dushman men ja pakadta kyuun  
kya mujhe sharmsar hona tha  
vo namak-pash bhi nahin hote  
yuun hi dil ko figar hona tha  
khaak men haif ye sharab mile  
mohtasib bada-khvar hona tha  
na gaya tir-e-nala su-e-raqib  
murgh-e-arshi shikar hona tha  
raat din baada o sanam 'momin'  
kuchh to parhez-gar hona tha  
ghussa begana-war hona tha  
bas yahi tujh se yar hona tha  
kya shab-e-intizar hona tha  
nahaq ummid-war hona tha  
kyun na hote aziz ghair tumhein  
meri qismat mein khwar hona tha  
mujh se jannat mein wo sanam na mila  
hashr aur ek bar hona tha  
gar na thi ai dil us ke ranj ki tab  
kyun shikayat-guzar hona tha  
khak hota na main to kya karta  
us ke dar ka ghubar hona tha  
harza-gardi se hum zalil hue  
charkh ka e'tibar hona tha  
marg-e-sham-e-visal-e-hirman hai  
subh-dam jaan-nisar hona tha  
aur se ham-kanar hai dushman  
aaj to ham-kanar hona tha  
shikwa-e-dahr par kaha tum ko  
aafat-e-rozgar hona tha  
chashm-e-be-ikhtiyar-e-jaanan mein  
kya mera ikhtiyar hona tha  
sabr kar sabr ho chuka jo kuchh  
ai dil-e-be-qarar hona tha  
ku-e-dushman mein ja pakadta kyun  
kya mujhe sharmsar hona tha  
wo namak-pash bhi nahin hote  
yun hi dil ko figar hona tha  
khak mein haif ye sharab mile  
mohtasib baada-khwar hona tha  
na gaya tir-e-nala su-e-raqib  
murgh-e-arshi shikar hona tha  
raat din baada o sanam 'momin'  
kuchh to parhez-gar hona tha  
