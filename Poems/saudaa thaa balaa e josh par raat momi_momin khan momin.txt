sauda tha bala-e-josh par raat  
bistar par bichha.e neshtar raat  
bigde the yahan vo aan kar raat  
be-taur bani thi jaan par raat  
ham ta-sahar aap men nahin the  
kya jaane rahe vo kis ke ghar raat  
afsana samajh ke so ga.e vo  
kaam aa.i fughan-e-be-asar raat  
a.ine men ho na mom jaadu  
sote nahin ab vo ta-sahar raat  
taare ankhen jhapak rahe the  
tha baam pe kaun jalva-gar raat  
andher pada zamane men haa.e  
ne din ko hai mehr ne qamar raat  
is lail-o-nahar-e-gham ne maara  
hai roz se siyah-tar raat  
kya puchho ho munkar-o-nakir aah  
bigde jo vo tan-e-ghair par raat  
ye baat badhi ki mar ga.e ham  
maut aa.i thi qissa mukhtasar raat  
is ghar men hai aish-e-khuld 'momin'  
kya jaane kahan hai din kidhar raat  
sauda tha bala-e-josh par raat  
bistar par bichhae neshtar raat  
bigde the yahan wo aan kar raat  
be-taur bani thi jaan par raat  
hum ta-sahar aap mein nahin the  
kya jaane rahe wo kis ke ghar raat  
afsana samajh ke so gae wo  
kaam aai fughan-e-be-asar raat  
aaine mein ho na mom jadu  
sote nahin ab wo ta-sahar raat  
tare aankhen jhapak rahe the  
tha baam pe kaun jalwa-gar raat  
andher pada zamane mein hae  
ne din ko hai mehr ne qamar raat  
is lail-o-nahaar-e-gham ne mara  
hai roz se siyah-tar raat  
kya puchho ho munkar-o-nakir aah  
bigde jo wo tan-e-ghair par raat  
ye baat badhi ki mar gae hum  
maut aai thi qissa mukhtasar raat  
is ghar mein hai aish-e-khuld 'momin'  
kya jaane kahan hai din kidhar raat  
