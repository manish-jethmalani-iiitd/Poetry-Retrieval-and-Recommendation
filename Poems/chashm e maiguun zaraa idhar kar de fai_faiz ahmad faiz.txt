chashm-e-maigun zara idhar kar de  
dast-e-qudrat ko be-asar kar de  
tez hai aaj dard-e-dil saaqi  
talkhi-e-mai ko tez-tar kar de  
josh-e-vahshat hai tishna-kam abhi  
chak-e-daman ko ta jigar kar de  
meri qismat se khelne vaale  
mujh ko qismat se be-khabar kar de  
lut rahi hai miri mata-e-niyaz  
kaash vo is taraf nazar kar de  
'faiz' takmil-e-arzu malum  
ho sake to yunhi basar kar de  
chashm-e-maigun zara idhar kar de  
dast-e-qudrat ko be-asar kar de  
tez hai aaj dard-e-dil saqi  
talkhi-e-mai ko tez-tar kar de  
josh-e-wahshat hai tishna-kaam abhi  
chaak-e-daman ko ta jigar kar de  
meri qismat se khelne wale  
mujh ko qismat se be-khabar kar de  
lut rahi hai meri mata-e-niyaz  
kash wo is taraf nazar kar de  
'faiz' takmil-e-arzu malum  
ho sake to yunhi basar kar de  
