rukh-e-nigar se hai soz-e-javidani-e-sham.a  
hui hai atish-e-gul ab-e-zindagani-e-sham.a  
zaban-e-ahl-e-zaban men hai marg-e-khamoshi  
ye baat bazm men raushan hui zabani-e-sham.a  
kare hai sarf ba-ima-e-sho.ala qissa tamam  
ba-tarz-e-ahl-e-fana hai fasana-khvani-e-sham.a  
gham us ko hasrat-e-parvana ka hai ai sho.ale  
tire larazne se zahir hai na-tavani-e-sham.a  
tire khayal se ruuh ehtizaz karti hai  
ba-jalva-rezi-e-bad-o-ba-par-fishani-e-sham.a  
nashat-e-dagh-e-gham-e-ishq ki bahar na puchh  
shaguftagi hai shahid-e-gul-e-khizani-e-sham.a  
jale hai dekh ke balin-e-yar par mujh ko  
na kyuun ho dil pe mire dagh-e-bad-gumani-e-sham.a  
rukh-e-nigar se hai soz-e-jawidani-e-shama  
hui hai aatish-e-gul aab-e-zindagani-e-shama  
zaban-e-ahl-e-zaban mein hai marg-e-khamoshi  
ye baat bazm mein raushan hui zabani-e-shama  
kare hai sarf ba-ima-e-shoala qissa tamam  
ba-tarz-e-ahl-e-fana hai fasana-khwani-e-shama  
gham us ko hasrat-e-parwana ka hai ai shoale  
tere larazne se zahir hai na-tawani-e-shama  
tere khayal se ruh ehtizaz karti hai  
ba-jalwa-rezi-e-baad-o-ba-par-fishani-e-shama  
nashat-e-dagh-e-gham-e-ishq ki bahaar na puchh  
shaguftagi hai shahid-e-gul-e-khizani-e-shama  
jale hai dekh ke baalin-e-yar par mujh ko  
na kyun ho dil pe mere dagh-e-bad-gumani-e-shama  
