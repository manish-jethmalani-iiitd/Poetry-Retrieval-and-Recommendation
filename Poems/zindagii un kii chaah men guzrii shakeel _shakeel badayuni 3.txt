zindagi un ki chaah men guzri  
mustaqil dard-o-ah men guzri  
rahmaton se nibah men guzri  
umr saari gunah men guzri  
haa.e vo zindagi ki ik saa.at  
jo tiri bargah men guzri  
sab ki nazron men sar-buland rahe  
jab tak un ki nigah men guzri  
main vo ik rahrav-e-mohabbat huun  
jis ki manzil bhi raah men guzri  
ik khushi ham ne dil men chahi thi  
vo bhi gham ki panah men guzri  
zindagi apni ai 'shakil' ab tak  
talkhi-e-rasm-o-rah men guzri  
zindagi un ki chah mein guzri  
mustaqil dard-o-ah mein guzri  
rahmaton se nibah mein guzri  
umr sari gunah mein guzri  
hae wo zindagi ki ek saat  
jo teri bargah mein guzri  
sab ki nazron mein sar-buland rahe  
jab tak un ki nigah mein guzri  
main wo ek rahraw-e-mohabbat hun  
jis ki manzil bhi rah mein guzri  
ek khushi hum ne dil mein chahi thi  
wo bhi gham ki panah mein guzri  
zindagi apni ai 'shakil' ab tak  
talkhi-e-rasm-o-rah mein guzri  
