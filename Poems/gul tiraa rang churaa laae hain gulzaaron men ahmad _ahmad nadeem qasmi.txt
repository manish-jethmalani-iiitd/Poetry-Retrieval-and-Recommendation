gul tira rang chura laa.e hain gulzaron men  
jal raha huun bhari barsat ki bauchharon men  
mujh se katra ke nikal ja magar ai jan-e-haya  
dil ki lau dekh raha huun tire rukhsaron men  
husn-e-be-gana-e-ehsas-e-jamal achchha hai  
ghunche khilte hain to bik jaate hain bazaron men  
zikr karte hain tira mujh se ba-unvan-e-jafa  
chara-gar par piro laa.e hain talvaron men  
zakhm chhup sakte hain lekin mujhe fan ki saugand  
gham ki daulat bhi hai shamil mire shahkaron men  
muntazir hain ki koi tesha-e-takhliq utha.e  
kitne asnam abhi dafan hain kohsaron men  
mujh ko nafrat se nahin pyaar se maslub karo  
main to shamil huun mohabbat ke gunahgaron men  
gul tera rang chura lae hain gulzaron mein  
jal raha hun bhari barsat ki bauchhaaron mein  
mujh se katra ke nikal ja magar ai jaan-e-haya  
dil ki lau dekh raha hun tere rukhsaron mein  
husn-e-be-gana-e-ehsas-e-jamal achchha hai  
ghunche khilte hain to bik jate hain bazaron mein  
zikr karte hain tera mujh se ba-unwan-e-jafa  
chaara-gar par piro lae hain talwaron mein  
zakhm chhup sakte hain lekin mujhe fan ki saugand  
gham ki daulat bhi hai shamil mere shahkaron mein  
muntazir hain ki koi tesha-e-takhliq uthae  
kitne asnam abhi dafan hain kohsaron mein  
mujh ko nafrat se nahin pyar se maslub karo  
main to shamil hun mohabbat ke gunahgaron mein  
