magar vo diid ko aaya tha baagh men gul ke  
ki bu kuchh aur main paa.i dimagh men gul ke  
adu bhi ho sabab-e-zindagi jo haq chahe  
nasim-e-sub.h hai roghan charagh men gul ke  
chaman khilen hain pahunch baada le ke ai saaqi  
girafta-dil mujhe mat kar faragh men gul ke  
nahin hai ja-e-tarannum ye bostan ki nahin  
siva.e khun-e-jigar mai ayagh men gul ke  
ali ka naqsh-e-qadam dhundhta hai yuun 'sauda'  
phire hai bad-e-sahar juun suragh men gul ke  
magar wo did ko aaya tha bagh mein gul ke  
ki bu kuchh aur main pai dimagh mein gul ke  
adu bhi ho sabab-e-zindagi jo haq chahe  
nasim-e-subh hai roghan charagh mein gul ke  
chaman khilen hain pahunch baada le ke ai saqi  
girafta-dil mujhe mat kar faragh mein gul ke  
nahin hai ja-e-tarannum ye bostan ki nahin  
siwae khun-e-jigar mai ayagh mein gul ke  
ali ka naqsh-e-qadam dhundhta hai yun 'sauda'  
phire hai baad-e-sahar jun suragh mein gul ke  
