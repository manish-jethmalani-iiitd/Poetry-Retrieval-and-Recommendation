hans ke farmate hain vo dekh ke halat meri  
kyuun tum asan samajhte the mohabbat meri  
ba.ad marne ke bhi chhodi na rifaqat meri  
meri turbat se lagi baithi hai hasrat meri  
main ne aghosh-e-tasavvur men bhi khencha to kaha  
pis ga.i pis ga.i bedard nazakat meri  
a.ina sub.h-e-shab-e-vasl jo dekha to kaha  
dekh zalim ye thi shaam ko surat meri  
yaar pahlu men hai tanha.i hai kah do nikle  
aaj kyuun dil men chhupi baithi hai hasrat meri  
husn aur ishq ham-aghosh nazar aa jaate  
teri tasvir men khinch jaati jo hairat meri  
kis dhita.i se vo dil chhin ke kahte hain 'amir'  
vo mira ghar hai rahe jis men mohabbat meri  
hans ke farmate hain wo dekh ke haalat meri  
kyun tum aasan samajhte the mohabbat meri  
baad marne ke bhi chhodi na rifaqat meri  
meri turbat se lagi baithi hai hasrat meri  
main ne aaghosh-e-tasawwur mein bhi khencha to kaha  
pis gai pis gai bedard nazakat meri  
aaina subh-e-shab-e-wasl jo dekha to kaha  
dekh zalim ye thi sham ko surat meri  
yar pahlu mein hai tanhai hai kah do nikle  
aaj kyun dil mein chhupi baithi hai hasrat meri  
husn aur ishq ham-aghosh nazar aa jate  
teri taswir mein khinch jati jo hairat meri  
kis dhitai se wo dil chhin ke kahte hain 'amir'  
wo mera ghar hai rahe jis mein mohabbat meri  
