aaj lab-e-guhar-fishan aap ne va nahin kiya  
tazkira-e-khajista-e-ab-o-hava nahin kiya  
kaise kahen ki tujh ko bhi ham se hai vasta koi  
tu ne to ham se aaj tak koi gila nahin kiya  
jaane tiri nahin ke saath kitne hi jabr the ki the  
main ne tire lihaz men tera kaha nahin kiya  
mujh ko ye hosh hi na tha tu mire bazuon men hai  
ya.ani tujhe abhi talak main ne riha nahin kiya  
tu bhi kisi ke baab men ahd-shikan ho ghaliban  
main ne bhi ek shakhs ka qarz ada nahin kiya  
haan vo nigah-e-naz bhi ab nahin majra-talab  
ham ne bhi ab ki fasl men shor bapa nahin kiya  
aaj lab-e-guhar-fishan aap ne wa nahin kiya  
tazkira-e-khajista-e-ab-o-hawa nahin kiya  
kaise kahen ki tujh ko bhi hum se hai wasta koi  
tu ne to hum se aaj tak koi gila nahin kiya  
jaane teri nahin ke sath kitne hi jabr the ki the  
main ne tere lihaz mein tera kaha nahin kiya  
mujh ko ye hosh hi na tha tu mere bazuon mein hai  
yani tujhe abhi talak main ne riha nahin kiya  
tu bhi kisi ke bab mein ahd-shikan ho ghaaliban  
main ne bhi ek shakhs ka qarz ada nahin kiya  
han wo nigah-e-naz bhi ab nahin majra-talab  
hum ne bhi ab ki fasl mein shor bapa nahin kiya  
