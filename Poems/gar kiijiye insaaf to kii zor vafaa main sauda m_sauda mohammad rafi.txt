gar kijiye insaf to ki zor vafa main  
khat aate hi sab chal ga.e ab aap hain ya main  
tum jin ki sana karte ho kya baat hai un ki  
lekin tuk idhar dekhiyo ai yaar bhala main  
rakhta hai kuchh aisi vo barahman bacha raftar  
but ho gaya dhaj dekh ke jis ki ba-khuda main  
yaaro na bandhi us se kabhu shakl-e-mulaqat  
milne ko to us shokh ke tarsa hi kiya main  
jab main gaya us ke to use ghar men na paaya  
aaya vo agar mere to dar khud na raha main  
kaifiyyat-e-chashm us ki mujhe yaad hai 'sauda'  
saghar ko mire haath se liijo ki chala main  
gar kijiye insaf to ki zor wafa main  
khat aate hi sab chal gae ab aap hain ya main  
tum jin ki sana karte ho kya baat hai un ki  
lekin tuk idhar dekhiyo ai yar bhala main  
rakhta hai kuchh aisi wo barahman bacha raftar  
but ho gaya dhaj dekh ke jis ki ba-khuda main  
yaro na bandhi us se kabhu shakl-e-mulaqat  
milne ko to us shokh ke tarsa hi kiya main  
jab main gaya us ke to use ghar mein na paya  
aaya wo agar mere to dar khud na raha main  
kaifiyyat-e-chashm us ki mujhe yaad hai 'sauda'  
saghar ko mere hath se lijo ki chala main  
