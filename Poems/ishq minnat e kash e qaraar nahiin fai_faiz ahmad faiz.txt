ishq minnat-e-kash-e-qarar nahin  
husn majbur-e-intizar nahin  
teri ranjish ki intiha ma.alum  
hasraton ka miri shumar nahin  
apni nazren bikher de saaqi  
mai ba-andaza-e-khumar nahin  
zer-e-lab hai abhi tabassum-e-dost  
muntashir jalva-e-bahar nahin  
apni takmil kar raha huun main  
varna tujh se to mujh ko pyaar nahin  
chara-e-intizar kaun kare  
teri nafrat bhi ustuvar nahin  
'faiz' zinda rahen vo hain to sahi  
kya hua gar vafa-shi.ar nahin  
ishq minnat-e-kash-e-qarar nahin  
husn majbur-e-intizar nahin  
teri ranjish ki intiha malum  
hasraton ka meri shumar nahin  
apni nazren bikher de saqi  
mai ba-andaza-e-khumar nahin  
zer-e-lab hai abhi tabassum-e-dost  
muntashir jalwa-e-bahaar nahin  
apni takmil kar raha hun main  
warna tujh se to mujh ko pyar nahin  
chaara-e-intizar kaun kare  
teri nafrat bhi ustuwar nahin  
'faiz' zinda rahen wo hain to sahi  
kya hua gar wafa-shiar nahin  
