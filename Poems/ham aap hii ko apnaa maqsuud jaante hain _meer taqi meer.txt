ham aap hi ko apna maqsud jante hain  
apne siva.e kis ko maujud jante hain  
ijz-o-niyaz apna apni taraf hai saara  
is musht-e-khak ko ham masjud jante hain  
surat-pazir ham bin hargiz nahin ve maane  
ahl-e-nazar hamin ko ma.abud jante hain  
ishq un ki aql ko hai jo ma-siva hamare  
nachiz jante hain na-bud jante hain  
apni hi sair karne ham jalva-gar hue the  
is ramz ko va-lekin madud jante hain  
yarab kase hai naaqa har ghuncha is chaman ka  
rah-e-vafa ko ham to masdud jante hain  
ye zulm-e-be-nihayat dushvar-tar ki khuban  
bad-vaz.iyon ko apni mahmud jante hain  
kya jaane daab sohbat az khvesh raftagan ka  
majlis men shaikh-sahib kuchh kuud jante hain  
mar kar bhi haath aave to 'mir' muft hai vo  
ji ke ziyan ko bhi ham suud jante hain  
hum aap hi ko apna maqsud jaante hain  
apne siwae kis ko maujud jaante hain  
ijz-o-niyaz apna apni taraf hai sara  
is musht-e-khak ko hum masjud jaante hain  
surat-pazir hum bin hargiz nahin we mane  
ahl-e-nazar hamin ko mabud jaante hain  
ishq un ki aql ko hai jo ma-siwa hamare  
nachiz jaante hain na-bud jaante hain  
apni hi sair karne hum jalwa-gar hue the  
is ramz ko wa-lekin madud jaante hain  
yarab kase hai naqa har ghuncha is chaman ka  
rah-e-wafa ko hum to masdud jaante hain  
ye zulm-e-be-nihayat dushwar-tar ki khuban  
bad-waziyon ko apni mahmud jaante hain  
kya jaane dab sohbat az khwesh raftagan ka  
majlis mein shaikh-sahib kuchh kud jaante hain  
mar kar bhi hath aawe to 'mir' muft hai wo  
ji ke ziyan ko bhi hum sud jaante hain  
