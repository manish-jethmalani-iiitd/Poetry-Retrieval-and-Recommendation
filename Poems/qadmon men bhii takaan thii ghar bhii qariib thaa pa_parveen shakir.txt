qadmon men bhi takan thi ghar bhi qarib tha  
par kya karen ki ab ke safar hi ajiib tha  
nikle agar to chand dariche men ruk bhi jaa.e  
is shahr-e-be-charagh men kis ka nasib tha  
andhi ne un ruton ko bhi be-kar kar diya  
jin ka kabhi huma sa parinda nasib tha  
kuchh apne-ap se hi use kashmakash na thi  
mujh men bhi koi shakhs usi ka raqib tha  
puchha kisi ne mol to hairan rah gaya  
apni nigah men koi kitna gharib tha  
maqtal se aane vaali hava ko bhi kab mila  
aisa koi daricha ki jo be-salib tha  
qadmon mein bhi takan thi ghar bhi qarib tha  
par kya karen ki ab ke safar hi ajib tha  
nikle agar to chand dariche mein ruk bhi jae  
is shahr-e-be-charagh mein kis ka nasib tha  
aandhi ne un ruton ko bhi be-kar kar diya  
jin ka kabhi huma sa parinda nasib tha  
kuchh apne-ap se hi use kashmakash na thi  
mujh mein bhi koi shakhs usi ka raqib tha  
puchha kisi ne mol to hairan rah gaya  
apni nigah mein koi kitna gharib tha  
maqtal se aane wali hawa ko bhi kab mila  
aisa koi daricha ki jo be-salib tha  
