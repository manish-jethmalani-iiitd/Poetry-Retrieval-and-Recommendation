bahsen chhidi hui hain hayat-o-mamat ki  
sau baat ban ga.i hai 'firaq' ek baat ki  
saz-nava-e-dard hijabat-e-dahr men  
kitni dukhi hui hain ragen ka.enat ki  
rakh li jinhon ne kashmakash-e-zindagi ki laaj  
be-dardiyan na puchhiye un se hayat ki  
yuun fart-e-be-khudi se mohabbat men jaan de  
tujh ko bhi kuchh khabar na ho is vardat ki  
hai ishq us tabassum-e-jan-bakhsh ka shahid  
ranginiyan liye hai jo sub.h-e-hayat ki  
chheda hai dard-e-ishq ne tar-e-rag-e-adam  
surat pakad chali hain nava.en hayat ki  
sham-e-abad ko jalva-e-sub.h-e-bahar de  
rudad chhed zindagi-e-be-sabat ki  
us bazm-e-be-khudi men vajud-e-adam kahan  
chalti nahin hai saans hayat-o-mamat ki  
sau dard ik tabassum-e-pinhan men band hain  
tasvir huun 'firaq' nashat-e-hayat ki  
bahsen chhidi hui hain hayat-o-mamat ki  
sau baat ban gai hai 'firaq' ek baat ki  
saz-nawa-e-dard hijabaat-e-dahr mein  
kitni dukhi hui hain ragen kaenat ki  
rakh li jinhon ne kashmakash-e-zindagi ki laj  
be-dardiyan na puchhiye un se hayat ki  
yun fart-e-be-khudi se mohabbat mein jaan de  
tujh ko bhi kuchh khabar na ho is wardat ki  
hai ishq us tabassum-e-jaan-bakhsh ka shahid  
ranginiyan liye hai jo subh-e-hayat ki  
chheda hai dard-e-ishq ne tar-e-rag-e-adam  
surat pakad chali hain nawaen hayat ki  
sham-e-abad ko jalwa-e-subh-e-bahaar de  
rudad chhed zindagi-e-be-sabaat ki  
us bazm-e-be-khudi mein wajud-e-adam kahan  
chalti nahin hai sans hayat-o-mamat ki  
sau dard ek tabassum-e-pinhan mein band hain  
taswir hun 'firaq' nashat-e-hayat ki  
