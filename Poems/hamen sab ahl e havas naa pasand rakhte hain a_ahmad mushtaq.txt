hamen sab ahl-e-havas na-pasand rakhte hain  
ki ham nava-e-mohabbat buland rakhte hain  
isi liye to khafa hain sitam-shi.ar ki ham  
nigah-e-narm o dil-e-dardmand rakhte hain  
agarche dil vahi raj.at-pasand hai apna  
magar zaban taraqqi-pasand rakhte hain  
ham aise arsh-nashinon se vo darakht achchhe  
jo andhiyon men bhi sar ko buland rakhte hain  
chale ho dekhne 'mushtaq' jin ko pichhli raat  
vo log shaam se darvaza band rakhte hain  
hamein sab ahl-e-hawas na-pasand rakhte hain  
ki hum nawa-e-mohabbat buland rakhte hain  
isi liye to khafa hain sitam-shiar ki hum  
nigah-e-narm o dil-e-dardmand rakhte hain  
agarche dil wahi rajat-pasand hai apna  
magar zaban taraqqi-pasand rakhte hain  
hum aise arsh-nashinon se wo darakht achchhe  
jo aandhiyon mein bhi sar ko buland rakhte hain  
chale ho dekhne 'mushtaq' jin ko pichhli raat  
wo log sham se darwaza band rakhte hain  
