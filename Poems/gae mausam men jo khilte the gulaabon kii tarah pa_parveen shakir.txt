ga.e mausam men jo khilte the gulabon ki tarah  
dil pe utrenge vahi khvab azabon ki tarah  
raakh ke dher pe ab raat basar karni hai  
jal chuke hain mire kheme mire khvabon ki tarah  
sa.at-e-did ki aariz hain gulabi ab tak  
avvalin lamhon ke gulnar hijabon ki tarah  
vo samundar hai to phir ruuh ko shadab kare  
tishnagi kyuun mujhe deta hai sarabon ki tarah  
ghair-mumkin hai tire ghar ke gulabon ka shumar  
mere riste hue zakhmon ke hisabon ki tarah  
yaad to hongi vo baten tujhe ab bhi lekin  
shelf men rakkhi hui band kitabon ki tarah  
kaun jaane ki na.e saal men tu kis ko padhe  
tera me.aar badalta hai nisabon ki tarah  
shokh ho jaati hai ab bhi tiri ankhon ki chamak  
gaahe gaahe tire dilchasp javabon ki tarah  
hijr ki shab miri tanha.i pe dastak degi  
teri khush-bu mire kho.e hue khvabon ki tarah  
gae mausam mein jo khilte the gulabon ki tarah  
dil pe utrenge wahi khwab azabon ki tarah  
rakh ke dher pe ab raat basar karni hai  
jal chuke hain mere kheme mere khwabon ki tarah  
saat-e-did ki aariz hain gulabi ab tak  
awwalin lamhon ke gulnar hijabon ki tarah  
wo samundar hai to phir ruh ko shadab kare  
tishnagi kyun mujhe deta hai sarabon ki tarah  
ghair-mumkin hai tere ghar ke gulabon ka shumar  
mere riste hue zakhmon ke hisabon ki tarah  
yaad to hongi wo baaten tujhe ab bhi lekin  
shelf mein rakkhi hui band kitabon ki tarah  
kaun jaane ki nae sal mein tu kis ko padhe  
tera mear badalta hai nisabon ki tarah  
shokh ho jati hai ab bhi teri aankhon ki chamak  
gahe gahe tere dilchasp jawabon ki tarah  
hijr ki shab meri tanhai pe dastak degi  
teri khush-bu mere khoe hue khwabon ki tarah  
