tujh ishq ke mariz ki tadbir shart hai  
lekin shifa ko gardish-e-taqdir shart hai  
sauda.i dil ko zulf-e-girah-gir shart hai  
divane ke ilaaj men zanjir shart hai  
naale to men bahut kiye us but ke samne  
patthar ke narm karne ko tasir shart hai  
ho khaak rah-e-ishq men ta-qadr ho tiri  
mis ke tila banane ko iksir shart hai  
kaafi hai ik ishara-e-abru tira hamen  
kuchh ashiqon ke qatl ko shamshir shart hai  
dil ki shikast-o-rekht ki mere to le khabar  
har ghar ki der-pa.i ko ta.amir shart hai  
karta hai kis gunah pe uqubat hamen tu yaar  
ta.azir ke to vaste taqsir shart hai  
'sauda' main is chaman men huun juun ghuncha dil-giraft  
matam-sara men surat-e-dil-gir shart hai  
tujh ishq ke mariz ki tadbir shart hai  
lekin shifa ko gardish-e-taqdir shart hai  
saudai dil ko zulf-e-girah-gir shart hai  
diwane ke ilaj mein zanjir shart hai  
nale to mein bahut kiye us but ke samne  
patthar ke narm karne ko tasir shart hai  
ho khak rah-e-ishq mein ta-qadr ho teri  
mis ke tila banane ko iksir shart hai  
kafi hai ek ishaara-e-abru tera hamein  
kuchh aashiqon ke qatl ko shamshir shart hai  
dil ki shikast-o-rekht ki mere to le khabar  
har ghar ki der-pai ko tamir shart hai  
karta hai kis gunah pe uqubat hamein tu yar  
tazir ke to waste taqsir shart hai  
'sauda' main is chaman mein hun jun ghuncha dil-giraft  
matam-sara mein surat-e-dil-gir shart hai  
