kuduraton ke darmiyan adavaton ke darmiyan  
tamam dost ajnabi hain doston ke darmiyan  
shu.ur-e-asr dhundhta raha hai mujh ko aur main  
magan huun ahd-e-raftagan ki azmaton ke darmiyan  
ye sochte hain kab talak zamir ko bacha.enge  
agar yunhi jiya kiye zaruraton ke darmiyan  
abhi shikast kya ki razm-e-akhiri ik aur hai  
pukarti hai zindagi hazimaton ke darmiyan  
zamir-e-asr men kabhi nava-e-dard men kabhi  
sukhan-sara to main bhi huun sadaqaton ke darmiyan  
kuduraton ke darmiyan adawaton ke darmiyan  
tamam dost ajnabi hain doston ke darmiyan  
shuur-e-asr dhundhta raha hai mujh ko aur main  
magan hun ahd-e-raftagan ki azmaton ke darmiyan  
ye sochte hain kab talak zamir ko bachaenge  
agar yunhi jiya kiye zaruraton ke darmiyan  
abhi shikast kya ki razm-e-akhiri ek aur hai  
pukarti hai zindagi hazimaton ke darmiyan  
zamir-e-asr mein kabhi nawa-e-dard mein kabhi  
sukhan-sara to main bhi hun sadaqaton ke darmiyan  
