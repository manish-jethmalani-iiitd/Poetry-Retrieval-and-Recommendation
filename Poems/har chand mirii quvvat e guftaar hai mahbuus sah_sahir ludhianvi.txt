har-chand miri quvvat-e-guftar hai mahbus  
khamosh magar tab-e-khud-ara nahin hoti  
mamura-e-ehsas men hai hashr sa barpa  
insan ki tazlil gavara nahin hoti  
nalan huun main bedari-e-ehsas ke hathon  
duniya mire afkar ki duniya nahin hoti  
begana-sifat jada-e-manzil se guzar ja  
har chiiz saza-var-e-nazara nahin hoti  
fitrat ki mashiyyat bhi badi chiiz hai lekin  
fitrat kabhi be-bas ka sahara nahin hoti  
har-chand meri quwwat-e-guftar hai mahbus  
khamosh magar tab-e-khud-ara nahin hoti  
mamura-e-ehsas mein hai hashr sa barpa  
insan ki tazlil gawara nahin hoti  
nalan hun main bedari-e-ehsas ke hathon  
duniya mere afkar ki duniya nahin hoti  
begana-sifat jada-e-manzil se guzar ja  
har chiz saza-war-e-nazara nahin hoti  
fitrat ki mashiyyat bhi badi chiz hai lekin  
fitrat kabhi be-bas ka sahaara nahin hoti  
