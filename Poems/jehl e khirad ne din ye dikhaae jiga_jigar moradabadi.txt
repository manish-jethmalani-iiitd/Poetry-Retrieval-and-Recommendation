jehl-e-khirad ne din ye dikha.e  
ghat ga.e insan badh ga.e saa.e  
haa.e vo kyunkar dil bahla.e  
gham bhi jis ko raas na aa.e  
zid par ishq agar aa jaa.e  
paani chhidke aag laga.e  
dil pe kuchh aisa vaqt pada hai  
bhage lekin raah na paa.e  
kaisa majaz aur kaisi haqiqat  
apne hi jalve apne hi saa.e  
jhuti hai har ek masarrat  
ruuh agar taskin na paa.e  
kar-e-zamana jitna jitna  
banta jaa.e bigadta jaa.e  
zabt-e-mohabbat shart-e-mohabbat  
ji hai ki zalim umda aa.e  
husn vahi hai husn jo zalim  
haath laga.e haath na aa.e  
naghma vahi hai naghma ki jis ko  
ruuh sune aur ruuh suna.e  
rah-e-junun asan hui hai  
zulf o mizha ke saa.e saa.e  
jehl-e-khirad ne din ye dikhae  
ghat gae insan badh gae sae  
hae wo kyunkar dil bahlae  
gham bhi jis ko ras na aae  
zid par ishq agar aa jae  
pani chhidke aag lagae  
dil pe kuchh aisa waqt pada hai  
bhage lekin rah na pae  
kaisa majaz aur kaisi haqiqat  
apne hi jalwe apne hi sae  
jhuti hai har ek masarrat  
ruh agar taskin na pae  
kar-e-zamana jitna jitna  
banta jae bigadta jae  
zabt-e-mohabbat shart-e-mohabbat  
ji hai ki zalim umda aae  
husn wahi hai husn jo zalim  
hath lagae hath na aae  
naghma wahi hai naghma ki jis ko  
ruh sune aur ruh sunae  
rah-e-junun aasan hui hai  
zulf o mizha ke sae sae  
