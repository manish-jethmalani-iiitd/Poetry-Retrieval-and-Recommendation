va.ada-e-vasl aur vo kuchh baat hai  
ho na ho is men bhi koi ghaat hai  
khalq nahaq darpai-e-isbat hai  
hai dahan us ka kahan ik baat hai  
bosa-e-chah-e-zankhdan ghair len  
duub marne ki ye ai dil baat hai  
ghar se nikle ho nihatte vaqt-e-qatl  
ye bhi bahr-e-qatl-e-ashiq ghaat hai  
main ne itna hi kaha banvao khat  
ye bigadne ki bhala kya baat hai  
ba.ad muddat bakht jaage hain mire  
baithe hain sone ko saari raat hai  
kya karun vasf-e-butan-e-khud-pasand  
in se badh kar bas khuda ki zaat hai  
baton baton men jo main kuchh kah gaya  
hans ke farmane lage kya baat hai  
harf-e-matlab saaf kah sakta nahin  
hai adab maan.e ki pahli raat hai  
mujh se ho iz.har-e-ulfat vah-va  
aap ke farmane ki ye baat hai  
ro rahe hain ham mila de lab se lab  
mai-kashi ho saqiya barsat hai  
zach hai teri chaal se raftar-e-charkh  
mohr-e-rukh se bazi-e-mah maat hai  
kaisi katti hai siyah-bakhti men umr  
raat se din din se bad-tar raat hai  
chhedta hai dil ko kya ai dard-e-hijr  
khud giraftar-e-hazar-afat hai  
ai ghani de sim-o-zar vaqt-e-bala  
mal-e-duniya jaan ki khairat hai  
gar jagah dil men nahin phir is se kya  
ye doshambe ki ye budh ki raat hai  
saaf kah de tu yahan aaya na kar  
yaar ye sau baat ki ik baat hai  
lakht-e-dil hain mere khane ko 'amir'  
bas inhin tukdon pe ab auqat hai  
wada-e-wasl aur wo kuchh baat hai  
ho na ho is mein bhi koi ghat hai  
khalq nahaq darpai-e-isbaat hai  
hai dahan us ka kahan ek baat hai  
bosa-e-chah-e-zankhdan ghair len  
dub marne ki ye ai dil baat hai  
ghar se nikle ho nihatte waqt-e-qatl  
ye bhi bahr-e-qatl-e-ashiq ghat hai  
main ne itna hi kaha banwao khat  
ye bigadne ki bhala kya baat hai  
baad muddat bakht jage hain mere  
baithe hain sone ko sari raat hai  
kya karun wasf-e-butan-e-khud-pasand  
in se badh kar bas khuda ki zat hai  
baaton baaton mein jo main kuchh kah gaya  
hans ke farmane lage kya baat hai  
harf-e-matlab saf kah sakta nahin  
hai adab mane ki pahli raat hai  
mujh se ho izhaar-e-ulfat wah-wa  
aap ke farmane ki ye baat hai  
ro rahe hain hum mila de lab se lab  
mai-kashi ho saqiya barsat hai  
zach hai teri chaal se raftar-e-charkh  
mohr-e-rukh se bazi-e-mah mat hai  
kaisi katti hai siyah-bakhti mein umr  
raat se din din se bad-tar raat hai  
chhedta hai dil ko kya ai dard-e-hijr  
khud giraftar-e-hazar-afat hai  
ai ghani de sim-o-zar waqt-e-bala  
mal-e-duniya jaan ki khairaat hai  
gar jagah dil mein nahin phir is se kya  
ye doshambe ki ye budh ki raat hai  
saf kah de tu yahan aaya na kar  
yar ye sau baat ki ek baat hai  
lakht-e-dil hain mere khane ko 'amir'  
bas inhin tukdon pe ab auqat hai  
