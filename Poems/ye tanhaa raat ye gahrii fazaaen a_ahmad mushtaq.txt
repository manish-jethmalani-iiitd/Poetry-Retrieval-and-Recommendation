ye tanha raat ye gahri faza.en  
use dhunden ki us ko bhuul jaa.en  
khayalon ki ghani khamoshiyon men  
ghuli jaati hain lafzon ki sada.en  
ye raste rahravon se bhagte hain  
yahan chhup chhup ke chalti hain hava.en  
ye paani khamushi se bah raha hai  
ise dekhen ki is men duub jaa.en  
jo gham jalte hain sheron ki chita men  
unhen phir apne siine se laga.en  
chalo aisa makan abad kar len  
jahan logon ki avazen na aa.en  
ye tanha raat ye gahri fazaen  
use dhunden ki us ko bhul jaen  
khayalon ki ghani khamoshiyon mein  
ghuli jati hain lafzon ki sadaen  
ye raste rahrawon se bhagte hain  
yahan chhup chhup ke chalti hain hawaen  
ye pani khamushi se bah raha hai  
ise dekhen ki is mein dub jaen  
jo gham jalte hain sheron ki chita mein  
unhen phir apne sine se lagaen  
chalo aisa makan aabaad kar len  
jahan logon ki aawazen na aaen  
