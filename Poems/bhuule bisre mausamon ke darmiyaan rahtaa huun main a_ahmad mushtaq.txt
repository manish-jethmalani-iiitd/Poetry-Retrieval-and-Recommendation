bhule-bisre mausamon ke darmiyan rahta huun main  
ab jahan koi nahin vahan rahta huun main  
din dhale karta huun budhi haddiyon se saz-baz  
jab talak shab dhal nahin jaati javan rahta huun main  
kya khabar un ko bhi aata ho kabhi mera khayal  
kin malalon men huun kaisa huun kahan rahta huun main  
jagmagate jagte shahron men rahta huun malul  
soi soi bastiyon men shadman rahta huun main  
bota rahta huun hava men gum-shuda naghmon ke biij  
vo samajhte hain ki masruf-e-fughan rahta huun main  
bhule-bisre mausamon ke darmiyan rahta hun main  
ab jahan koi nahin wahan rahta hun main  
din dhale karta hun budhi haddiyon se saz-baz  
jab talak shab dhal nahin jati jawan rahta hun main  
kya khabar un ko bhi aata ho kabhi mera khayal  
kin malalon mein hun kaisa hun kahan rahta hun main  
jagmagate jagte shahron mein rahta hun malul  
soi soi bastiyon mein shadman rahta hun main  
bota rahta hun hawa mein gum-shuda naghmon ke bij  
wo samajhte hain ki masruf-e-fughan rahta hun main  
