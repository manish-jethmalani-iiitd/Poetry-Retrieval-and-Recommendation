naya ik rishta paida kyuun karen ham  
bichhadna hai to jhagda kyuun karen ham  
khamoshi se ada ho rasm-e-duri  
koi hangama barpa kyuun karen ham  
ye kaafi hai ki ham dushman nahin hain  
vafa-dari ka da.ava kyuun karen ham  
vafa ikhlas qurbani mohabbat  
ab in lafzon ka pichha kyuun karen ham  
hamari hi tamanna kyuun karo tum  
tumhari hi tamanna kyuun karen ham  
kiya tha ahd jab lamhon men ham ne  
to saari umr iifa kyuun karen ham  
nahin duniya ko jab parva hamari  
to phir duniya ki parva kyuun karen ham  
ye basti hai musalmanon ki basti  
yahan kar-e-masiha kyuun karen ham  
naya ek rishta paida kyun karen hum  
bichhadna hai to jhagda kyun karen hum  
khamoshi se ada ho rasm-e-duri  
koi hangama barpa kyun karen hum  
ye kafi hai ki hum dushman nahin hain  
wafa-dari ka dawa kyun karen hum  
wafa ikhlas qurbani mohabbat  
ab in lafzon ka pichha kyun karen hum  
hamari hi tamanna kyun karo tum  
tumhaari hi tamanna kyun karen hum  
kiya tha ahd jab lamhon mein hum ne  
to sari umr ifa kyun karen hum  
nahin duniya ko jab parwa hamari  
to phir duniya ki parwa kyun karen hum  
ye basti hai musalmanon ki basti  
yahan kar-e-masiha kyun karen hum  
