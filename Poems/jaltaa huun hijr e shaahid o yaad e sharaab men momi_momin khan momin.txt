jalta huun hijr-e-shahid o yad-e-sharab men  
shauq-e-savab ne mujhe daala azaab men  
kahte hain tum ko hosh nahin iztirab men  
saare gile tamam hue ik javab men  
phaili shamim-e-yar mire ashk-e-surkh se  
dil ko ghazab fishar hua pech-o-tab men  
chin-e-jabin ko dekh ke dil basta-tar hua  
kaisi kushud-e-kar kushad-e-naqab men  
ham kuchh to bad the jab na kiya yaar ne pasand  
ai hasrat is qadar ghalati intikhab men  
rahte hain jama kucha-e-janan men khaas o aam  
abad ek ghar hai jahan-e-kharab men  
aankh us ki phir ga.i thi dil apna bhi phir gaya  
ye aur inqilab hua inqilab men  
badnam mere girya-e-rusva se ho chuke  
ab uzr kya raha nigah-e-be-hijab men  
matlab ki justuju ne ye kya haal kar diya  
hasrat bhi ab nahin dil-e-nakam-yab men  
goya ki ro raha huun raqibon ki jaan ko  
atish zabana-zan hui tufan-e-ab men  
nakamiyon se kaam raha umr bhar hamen  
piiri men yaas hai jo havas thi shabab men  
hai ikhtiyar-e-yar men suud o ziyan magar  
fazil the ham jahan se qaza ke hisab men  
naseh hai aib-ju o dil-azar is qadar  
goya savab hai sukhan-e-na-savab men  
donon ka ek haal hai ye mudda.a ho kaash  
vo hi khat us ne bhej diya kyuun javab men  
taqdir bhi buri miri taqrir bhi buri  
bigde vo pursish-e-sabab-e-ijtinab men  
kya jalve yaad aa.e ki apni khabar nahin  
be-bada mast huun main shab-e-mahtab men  
hai minnaton ka vaqt shikayat rahi rahi  
aa.e to hain manane ko vo par itaab men  
teri jafa na ho to hai sab dushmanon se amn  
badmast ghair mahv dil aur bakht khvab men  
paiham sujud pa-e-sanam par dam-e-vida  
'momin' khuda ko bhuul ga.e iztirab men  
jalta hun hijr-e-shahid o yaad-e-sharab mein  
shauq-e-sawab ne mujhe dala azab mein  
kahte hain tum ko hosh nahin iztirab mein  
sare gile tamam hue ek jawab mein  
phaili shamim-e-yar mere ashk-e-surkh se  
dil ko ghazab fishaar hua pech-o-tab mein  
chin-e-jabin ko dekh ke dil basta-tar hua  
kaisi kushud-e-kar kushad-e-naqab mein  
hum kuchh to bad the jab na kiya yar ne pasand  
ai hasrat is qadar ghalati intikhab mein  
rahte hain jama kucha-e-jaanan mein khas o aam  
aabaad ek ghar hai jahan-e-kharab mein  
aankh us ki phir gai thi dil apna bhi phir gaya  
ye aur inqilab hua inqilab mein  
badnam mere girya-e-ruswa se ho chuke  
ab uzr kya raha nigah-e-be-hijab mein  
matlab ki justuju ne ye kya haal kar diya  
hasrat bhi ab nahin dil-e-nakaam-yab mein  
goya ki ro raha hun raqibon ki jaan ko  
aatish zabana-zan hui tufan-e-ab mein  
nakaamiyon se kaam raha umr bhar hamein  
piri mein yas hai jo hawas thi shabab mein  
hai ikhtiyar-e-yar mein sud o ziyan magar  
fazil the hum jahan se qaza ke hisab mein  
naseh hai aib-ju o dil-azar is qadar  
goya sawab hai sukhan-e-na-sawab mein  
donon ka ek haal hai ye muddaa ho kash  
wo hi khat us ne bhej diya kyun jawab mein  
taqdir bhi buri meri taqrir bhi buri  
bigde wo pursish-e-sabab-e-ijtinab mein  
kya jalwe yaad aae ki apni khabar nahin  
be-baada mast hun main shab-e-mahtab mein  
hai minnaton ka waqt shikayat rahi rahi  
aae to hain manane ko wo par itab mein  
teri jafa na ho to hai sab dushmanon se amn  
badmast ghair mahw dil aur bakht khwab mein  
paiham sujud pa-e-sanam par dam-e-wida  
'momin' khuda ko bhul gae iztirab mein  
