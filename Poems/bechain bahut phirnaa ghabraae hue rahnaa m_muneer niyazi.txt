bechain bahut phirna ghabra.e hue rahna  
ik aag si jazbon ki dahka.e hue rahna  
chhalka.e hue chalna khushbu lab-e-lalin ki  
ik baagh sa saath apne mahka.e hue rahna  
us husn ka sheva hai jab ishq nazar aa.e  
parde men chale jaana sharma.e hue rahna  
ik shaam si kar rakhna kajal ke karishme se  
ik chand sa ankhon men chamka.e hue rahna  
aadat hi bana li hai tum ne to 'munir' apni  
jis shahr men bhi rahna ukta.e hue rahna  
bechain bahut phirna ghabrae hue rahna  
ek aag si jazbon ki dahkae hue rahna  
chhalkae hue chalna khushbu lab-e-lalin ki  
ek bagh sa sath apne mahkae hue rahna  
us husn ka shewa hai jab ishq nazar aae  
parde mein chale jaana sharmae hue rahna  
ek sham si kar rakhna kajal ke karishme se  
ek chand sa aankhon mein chamkae hue rahna  
aadat hi bana li hai tum ne to 'munir' apni  
jis shahr mein bhi rahna uktae hue rahna  
