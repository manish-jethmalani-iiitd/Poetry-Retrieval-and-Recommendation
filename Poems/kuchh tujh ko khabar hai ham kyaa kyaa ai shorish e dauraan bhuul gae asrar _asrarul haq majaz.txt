kuchh tujh ko khabar hai ham kya kya ai shorish-e-dauran bhuul ga.e  
vo zulf-e-pareshan bhuul ga.e vo dida-e-giryan bhuul ga.e  
ai shauq-e-nazara kya kahiye nazron men koi surat hi nahin  
ai zauq-e-tasavvur kya kiije ham surat-e-janan bhuul ga.e  
ab gul se nazar milti hi nahin ab dil ki kali khilti hi nahin  
ai fasl-e-baharan rukhsat ho ham lutf-e-baharan bhuul ga.e  
sab ka to mudava kar daala apna hi mudava kar na sake  
sab ke to gareban si daale apna hi gareban bhuul ga.e  
ye apni vafa ka aalam hai ab un ki jafa ko kya kahiye  
ik nishtar zahr-agin rakh kar nazdik-e-rag-e-jan bhuul ga.e  
kuchh tujh ko khabar hai hum kya kya ai shorish-e-dauran bhul gae  
wo zulf-e-pareshan bhul gae wo dida-e-giryan bhul gae  
ai shauq-e-nazara kya kahiye nazron mein koi surat hi nahin  
ai zauq-e-tasawwur kya kije hum surat-e-jaanan bhul gae  
ab gul se nazar milti hi nahin ab dil ki kali khilti hi nahin  
ai fasl-e-bahaaran rukhsat ho hum lutf-e-bahaaran bhul gae  
sab ka to mudawa kar dala apna hi mudawa kar na sake  
sab ke to gareban si dale apna hi gareban bhul gae  
ye apni wafa ka aalam hai ab un ki jafa ko kya kahiye  
ek nishtar zahr-agin rakh kar nazdik-e-rag-e-jaan bhul gae  
