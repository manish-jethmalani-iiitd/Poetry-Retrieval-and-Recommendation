lagta nahin hai dil mira ujde dayar men  
kis ki bani hai alam-e-na-pa.edar men  
in hasraton se kah do kahin aur ja basen  
itni jagah kahan hai dil-e-dagh-dar men  
kanton ko mat nikal chaman se o baghban  
ye bhi gulon ke saath pale hain bahar men  
bulbul ko baghban se na sayyad se gila  
qismat men qaid likkhi thi fasl-e-bahar men  
kitna hai bad-nasib 'zafar' dafn ke liye  
do gaz zamin bhi na mili ku-e-yar men  
lagta nahin hai dil mera ujde dayar mein  
kis ki bani hai aalam-e-na-paedar mein  
in hasraton se kah do kahin aur ja basen  
itni jagah kahan hai dil-e-dagh-dar mein  
kanton ko mat nikal chaman se o baghban  
ye bhi gulon ke sath pale hain bahaar mein  
bulbul ko baghban se na sayyaad se gila  
qismat mein qaid likkhi thi fasl-e-bahaar mein  
kitna hai bad-nasib 'zafar' dafn ke liye  
do gaz zamin bhi na mili ku-e-yar mein  
