zikr aa.e to mire lab se dua.en niklen  
sham.a jalti hai to lazim hai shua.en niklen  
vaqt ki zarb se kat jaate hain sab ke siine  
chand ka chhalka utar jaa.e to qashen niklen  
dafn ho jaa.en ki zarkhez zamin lagti hai  
kal isi mitti se shayad miri shakhen niklen  
chand ummiden nichodi thiin to aahen tapkin  
dil ko pighla.en to ho sakta hai sansen niklen  
ghaar ke munh pe rakha rahne do sang-e-khurshid  
ghaar men haath na daalo kahin raten niklen  
zikr aae to mere lab se duaen niklen  
shama jalti hai to lazim hai shuaen niklen  
waqt ki zarb se kat jate hain sab ke sine  
chand ka chhalka utar jae to qashen niklen  
dafn ho jaen ki zarkhez zamin lagti hai  
kal isi mitti se shayad meri shakhen niklen  
chand ummiden nichodi thin to aahen tapkin  
dil ko pighlaen to ho sakta hai sansen niklen  
ghaar ke munh pe rakha rahne do sang-e-khurshid  
ghaar mein hath na dalo kahin raaten niklen  
