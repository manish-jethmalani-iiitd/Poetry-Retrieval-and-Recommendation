charagh-e-yad ki lau ham-safar kahan tak hai  
ye raushni miri dahliz par kahan tak hai  
bas ek tum the ki jo dil ka haal jante the  
so ab tumhen bhi hamari khabar kahan tak hai  
musafiran-e-junun gard ho ga.e lekin  
khula nahin ki tiri rahguzar kahan tak hai  
har ek lamha badalti hui kahani men  
hikayat-e-gham-e-dil mo'tabar kahan tak hai  
zamin ki akhiri had par pahunch ke sochta huun  
yahan se mausam-e-divar-o-dar kahan tak hai  
bichhadne valon ko andaza hi nahin hota  
tu ham-safar hai magar ham-safar kahan tak hai  
ajiib log hain azadiyon ke maare hue  
qafas men puchhte phirte hain ghar kahan tak hai  
charagh-e-yaad ki lau ham-safar kahan tak hai  
ye raushni meri dahliz par kahan tak hai  
bas ek tum the ki jo dil ka haal jaante the  
so ab tumhein bhi hamari khabar kahan tak hai  
musafiran-e-junun gard ho gae lekin  
khula nahin ki teri rahguzar kahan tak hai  
har ek lamha badalti hui kahani mein  
hikayat-e-gham-e-dil mo'tabar kahan tak hai  
zamin ki aakhiri had par pahunch ke sochta hun  
yahan se mausam-e-diwar-o-dar kahan tak hai  
bichhadne walon ko andaza hi nahin hota  
tu ham-safar hai magar ham-safar kahan tak hai  
ajib log hain aazadiyon ke mare hue  
qafas mein puchhte phirte hain ghar kahan tak hai  
