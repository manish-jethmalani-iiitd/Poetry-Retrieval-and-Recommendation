teri khushbu ka pata karti hai  
mujh pe ehsan hava karti hai  
chuum kar phuul ko ahista se  
mo.ajaza bad-e-saba karti hai  
khol kar band-e-qaba gul ke hava  
aaj khushbu ko riha karti hai  
abr baraste to inayat us ki  
shakh to sirf dua karti hai  
zindagi phir se faza men raushan  
mish.al-e-barg-e-hina karti hai  
ham ne dekhi hai vo ujli saa.at  
raat jab sher kaha karti hai  
shab ki tanha.i men ab to akasr  
guftugu tujh se raha karti hai  
dil ko us raah pe chalna hi nahin  
jo mujhe tujh se juda karti hai  
zindagi meri thi lekin ab to  
tere kahne men raha karti hai  
us ne dekha hi nahin varna ye aankh  
dil ka ahval kaha karti hai  
mus.haf-e-dil pe ajab rangon men  
ek tasvir bana karti hai  
be-niyaz-e-kaf-e-dariya angusht  
ret par naam likha karti hai  
dekh tu aan ke chehra mera  
ik nazar bhi tiri kya karti hai  
zindagi bhar ki ye takhir apni  
ranj milne ka siva karti hai  
shaam padte hi kisi shakhs ki yaad  
kucha-e-jan men sada karti hai  
mas.ala jab bhi charaghon ka utha  
faisla sirf hava karti hai  
mujh se bhi us ka hai vaisa hi suluk  
haal jo tera ana karti hai  
dukh hua karta hai kuchh aur bayan  
baat kuchh aur hua karti hai  
teri khushbu ka pata karti hai  
mujh pe ehsan hawa karti hai  
chum kar phul ko aahista se  
moajaza baad-e-saba karti hai  
khol kar band-e-qaba gul ke hawa  
aaj khushbu ko riha karti hai  
abr baraste to inayat us ki  
shakh to sirf dua karti hai  
zindagi phir se faza mein raushan  
mishal-e-barg-e-hina karti hai  
hum ne dekhi hai wo ujli saat  
raat jab sher kaha karti hai  
shab ki tanhai mein ab to akasr  
guftugu tujh se raha karti hai  
dil ko us rah pe chalna hi nahin  
jo mujhe tujh se juda karti hai  
zindagi meri thi lekin ab to  
tere kahne mein raha karti hai  
us ne dekha hi nahin warna ye aankh  
dil ka ahwal kaha karti hai  
mushaf-e-dil pe ajab rangon mein  
ek taswir bana karti hai  
be-niyaz-e-kaf-e-dariya angusht  
ret par nam likha karti hai  
dekh tu aan ke chehra mera  
ek nazar bhi teri kya karti hai  
zindagi bhar ki ye takhir apni  
ranj milne ka siwa karti hai  
sham padte hi kisi shakhs ki yaad  
kucha-e-jaan mein sada karti hai  
masala jab bhi charaghon ka utha  
faisla sirf hawa karti hai  
mujh se bhi us ka hai waisa hi suluk  
haal jo tera ana karti hai  
dukh hua karta hai kuchh aur bayan  
baat kuchh aur hua karti hai  
