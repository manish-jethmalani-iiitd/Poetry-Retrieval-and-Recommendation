mahrum-e-tarab hai dil-e-dil-gir abhi tak  
baaqi hai tire ishq ki tasir abhi tak  
vasl us but-e-bad-khu ka mayassar nahin hota  
vabasta-e-taqdir hai tadbir abhi tak  
ik baar suni thi so mire dil men hai maujud  
ai jan-e-tamanna tiri taqrir abhi tak  
sikhi thi jo aghaz-e-mohabbat men qalam ne  
baaqi hai vo rangini-e-tahrir abhi tak  
is darja na betab ho ai shauq-e-shahadat  
hai miyan men us shokh ki shamshir abhi tak  
kahne ko to main bhuul gaya huun magar ai yaar  
hai khana-e-dil men tiri tasvir abhi tak  
bhuli nahin dil ko tiri duzdida-nigahi  
pahlu men hai kuchh kuchh khalish-e-tir abhi tak  
the haq pe vo be-shak ki na hote to na hota  
duniya men bapa matam-e-'shabbir' abhi tak  
guzre bahut ustad magar rang-e-asar men  
be-misl hai 'hasrat' sukhan-e-'mir' abhi tak  
mahrum-e-tarab hai dil-e-dil-gir abhi tak  
baqi hai tere ishq ki tasir abhi tak  
wasl us but-e-bad-khu ka mayassar nahin hota  
wabasta-e-taqdir hai tadbir abhi tak  
ek bar suni thi so mere dil mein hai maujud  
ai jaan-e-tamanna teri taqrir abhi tak  
sikhi thi jo aaghaz-e-mohabbat mein qalam ne  
baqi hai wo rangini-e-tahrir abhi tak  
is darja na betab ho ai shauq-e-shahadat  
hai miyan mein us shokh ki shamshir abhi tak  
kahne ko to main bhul gaya hun magar ai yar  
hai khana-e-dil mein teri taswir abhi tak  
bhuli nahin dil ko teri duzdida-nigahi  
pahlu mein hai kuchh kuchh khalish-e-tir abhi tak  
the haq pe wo be-shak ki na hote to na hota  
duniya mein bapa matam-e-'shabbir' abhi tak  
guzre bahut ustad magar rang-e-asar mein  
be-misl hai 'hasrat' sukhan-e-'mir' abhi tak  
