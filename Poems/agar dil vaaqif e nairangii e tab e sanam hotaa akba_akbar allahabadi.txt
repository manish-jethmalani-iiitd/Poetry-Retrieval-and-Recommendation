agar dil vaqif-e-nairangi-e-tab-e-sanam hota  
zamane ki do-rangi ka use hargiz na gham hota  
ye paband-e-musibat dil ke hathon ham to rahte hain  
nahin to chain se katti na dil hota na gham hota  
unhin ki be-vafa.i ka ye hai athon-pahar sadma  
vahi hote jo qaabu men to phir kaahe ko gham hota  
lab-o-chashm-e-sanam gar dekhne paate kahin sha.ir  
koi shirin-sukhan hota koi jadu-raqam hota  
bahut achchha hua aa.e na vo meri ayadat ko  
jo vo aate to ghair aate jo ghair aate to gham hota  
agar qabren nazar atin na dara-o-sikandar ki  
mujhe bhi ishtiyaq-e-daulat-o-jah-o-hasham hota  
liye jaata hai josh-e-shauq ham ko rah-e-ulfat men  
nahin to zo.af se dushvar chalna do-qadam hota  
na rahne paa.e divaron men rauzan shukr hai varna  
tumhen to dil-lagi hoti gharibon par sitam hota  
agar dil waqif-e-nairangi-e-tab-e-sanam hota  
zamane ki do-rangi ka use hargiz na gham hota  
ye paband-e-musibat dil ke hathon hum to rahte hain  
nahin to chain se katti na dil hota na gham hota  
unhin ki be-wafai ka ye hai aathon-pahar sadma  
wahi hote jo qabu mein to phir kahe ko gham hota  
lab-o-chashm-e-sanam gar dekhne pate kahin shair  
koi shirin-sukhan hota koi jadu-raqam hota  
bahut achchha hua aae na wo meri ayaadat ko  
jo wo aate to ghair aate jo ghair aate to gham hota  
agar qabren nazar aatin na dara-o-sikandar ki  
mujhe bhi ishtiyaq-e-daulat-o-jah-o-hasham hota  
liye jata hai josh-e-shauq hum ko rah-e-ulfat mein  
nahin to zoaf se dushwar chalna do-qadam hota  
na rahne pae diwaron mein rauzan shukr hai warna  
tumhein to dil-lagi hoti gharibon par sitam hota  
