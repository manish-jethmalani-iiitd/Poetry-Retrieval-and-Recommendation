khizar kya ham to is jiine men baazi sab se jiite hain  
dam ab ukta gaya allahu-akbar kab se jiite hain  
samajh le qasidon ne kuchh to aisi hi khabar di hai  
kahen kya tujh se ai naseh ki jis matlab se jiite hain  
kisi halat na ham se badh sakegi raat furqat ki  
ki ham baazi siyah-bakhti men bhi is shab se jiite hain  
dam apna ghut ke kab ka hijr-e-janan men nikal jaata  
madad-gari-e-shor-e-na.ara-e-yarab se jiite hain  
ise bavar kar ai gham-khvar kab ke mar ga.e hote  
payam-e-vasl jab se sun liya hai tab se jiite hain  
zaban qaabu men hai sunne ko tashbihen sune jaao  
nazakat men kahan auraq-e-gul us lab se jiite hain  
abas daryaft karte ho sabab is sakht-jani ka  
khuda jaane ki ham ai 'shad' kis matlab se jiite hain  
khizar kya hum to is jine mein bazi sab se jite hain  
dam ab ukta gaya allahu-akbar kab se jite hain  
samajh le qasidon ne kuchh to aisi hi khabar di hai  
kahen kya tujh se ai naseh ki jis matlab se jite hain  
kisi haalat na hum se badh sakegi raat furqat ki  
ki hum bazi siyah-bakhti mein bhi is shab se jite hain  
dam apna ghut ke kab ka hijr-e-jaanan mein nikal jata  
madad-gari-e-shor-e-nara-e-yarab se jite hain  
ise bawar kar ai gham-khwar kab ke mar gae hote  
payam-e-wasl jab se sun liya hai tab se jite hain  
zaban qabu mein hai sunne ko tashbihen sune jao  
nazakat mein kahan auraq-e-gul us lab se jite hain  
abas daryaft karte ho sabab is sakht-jaani ka  
khuda jaane ki hum ai 'shad' kis matlab se jite hain  
