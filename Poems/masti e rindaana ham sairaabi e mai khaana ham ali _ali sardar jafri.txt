masti-e-rindana ham sairabi-e-mai-khana ham  
gardish-e-taqdir se hain gardish-e-paimana ham  
khun-e-dil se chashm-e-tar tak chashm-e-tar se ta-ba-khak  
kar ga.e akhir gul-o-gulzar har virana ham  
kya bala jabr-e-asiri hai ki azadi men bhi  
dosh par apne liye phirte hain zindan-khana ham  
raah men faujon ke pahre sar pe talvaron ki chhanv  
aa.e hain zindan men bhi ba-shaukat-e-shahana ham  
mitte mitte de ga.e ham zindagi ko rang-o-nur  
rafta rafta ban ga.e is ahd ka afsana ham  
ya jaga dete hain zarron ke dilon men mai-kade  
ya bana lete hain mehr-o-mah ko paimana ham  
qaid ho kar aur bhi zindan men udta hai khayal  
raqs zanjiron men bhi karte hain azadana ham  
masti-e-rindana hum sairabi-e-mai-khana hum  
gardish-e-taqdir se hain gardish-e-paimana hum  
khun-e-dil se chashm-e-tar tak chashm-e-tar se ta-ba-khak  
kar gae aakhir gul-o-gulzar har virana hum  
kya bala jabr-e-asiri hai ki aazadi mein bhi  
dosh par apne liye phirte hain zindan-khana hum  
rah mein faujon ke pahre sar pe talwaron ki chhanw  
aae hain zindan mein bhi ba-shaukat-e-shahana hum  
mitte mitte de gae hum zindagi ko rang-o-nur  
rafta rafta ban gae is ahd ka afsana hum  
ya jaga dete hain zarron ke dilon mein mai-kade  
ya bana lete hain mehr-o-mah ko paimana hum  
qaid ho kar aur bhi zindan mein udta hai khayal  
raqs zanjiron mein bhi karte hain aazadana hum  
