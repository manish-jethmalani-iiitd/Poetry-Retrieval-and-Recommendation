har haal men raha jo tira aasra mujhe  
mayus kar saka na hujum-e-bala mujhe  
har naghme ne unhin ki talab ka diya payam  
har saaz ne unhin ki suna.i sada mujhe  
har baat men unhin ki khushi ka raha khayal  
har kaam se gharaz hai unhin ki raza mujhe  
rahta huun gharq un ke tasavvur men roz o shab  
masti ka pad gaya hai kuchh aisa maza mujhe  
rakhiye na mujh pe tark-e-mohabbat ki tohmaten  
jis ka khayal tak bhi nahin hai rava mujhe  
kaafi hai un ke pa-e-hina-basta ka khayal  
haath aa.i khuub soz-e-jigar ki dava mujhe  
kya kahte ho ki aur laga lo kisi se dil  
tum sa nazar bhi aa.e koi dusra mujhe  
begana-e-adab kiye deti hai kya karun  
us mahv-e-naz ki nigah-e-ashna mujhe  
us be-nishan ke milne ki 'hasrat' hui ummid  
ab-e-baqa se badh ke hai zahr-e-fana mujhe  
har haal mein raha jo tera aasra mujhe  
mayus kar saka na hujum-e-bala mujhe  
har naghme ne unhin ki talab ka diya payam  
har saz ne unhin ki sunai sada mujhe  
har baat mein unhin ki khushi ka raha khayal  
har kaam se gharaz hai unhin ki raza mujhe  
rahta hun gharq un ke tasawwur mein roz o shab  
masti ka pad gaya hai kuchh aisa maza mujhe  
rakhiye na mujh pe tark-e-mohabbat ki tohmaten  
jis ka khayal tak bhi nahin hai rawa mujhe  
kafi hai un ke pa-e-hina-basta ka khayal  
hath aai khub soz-e-jigar ki dawa mujhe  
kya kahte ho ki aur laga lo kisi se dil  
tum sa nazar bhi aae koi dusra mujhe  
begana-e-adab kiye deti hai kya karun  
us mahw-e-naz ki nigah-e-ashna mujhe  
us be-nishan ke milne ki 'hasrat' hui ummid  
aab-e-baqa se badh ke hai zahr-e-fana mujhe  
