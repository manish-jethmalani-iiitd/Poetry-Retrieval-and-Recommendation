ab shauq se ki jaan se guzar jaana chahiye  
bol ai hava-e-shahr kidhar jaana chahiye  
kab tak isi ko akhiri manzil kahenge ham  
ku-e-murad se bhi udhar jaana chahiye  
vo vaqt aa gaya hai ki sahil ko chhod kar  
gahre samundaron men utar jaana chahiye  
ab raftagan ki baat nahin karvan ki hai  
jis samt bhi ho gard-e-safar jaana chahiye  
kuchh to subut-e-khun-e-tamanna kahin mile  
hai dil tahi to aankh ko bhar jaana chahiye  
ya apni khvahishon ko muqaddas na jante  
ya khvahishon ke saath hi mar jaana chahiye  
ab shauq se ki jaan se guzar jaana chahiye  
bol ai hawa-e-shahr kidhar jaana chahiye  
kab tak isi ko aakhiri manzil kahenge hum  
ku-e-murad se bhi udhar jaana chahiye  
wo waqt aa gaya hai ki sahil ko chhod kar  
gahre samundaron mein utar jaana chahiye  
ab raftagan ki baat nahin karwan ki hai  
jis samt bhi ho gard-e-safar jaana chahiye  
kuchh to subut-e-khun-e-tamanna kahin mile  
hai dil tahi to aankh ko bhar jaana chahiye  
ya apni khwahishon ko muqaddas na jaante  
ya khwahishon ke sath hi mar jaana chahiye  
