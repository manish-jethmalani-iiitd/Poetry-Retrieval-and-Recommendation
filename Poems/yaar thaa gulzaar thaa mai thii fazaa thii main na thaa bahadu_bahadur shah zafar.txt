yaar tha gulzar tha mai thi faza thi main na tha  
la.eq-e-pabos-e-janan kya hina thi main na tha  
haath kyon bandhe mire chhalla agar chori gaya  
ye sarapa shokhi-e-duzd-e-hina thi main na tha  
be-khudi men le liya bosa khata kijiye muaaf  
ye dil-e-betab ki saari khata thi main na tha  
haa.e saaqi ye ho saman aur ashiq vaan na ho  
yaar tha sabza tha badli thi hava thi main na tha  
main sisakta rah gaya aur mar ga.e farhad-o-qais  
kya inhin donon ke hisse men qaza thi main na tha  
main ne puchha kya hua vo aap ka husn-o-shabab  
hans ke bola vo sanam shan-e-khuda thi main na tha  
ai 'zafar' ye dil pa mere daagh kaisa rah gaya  
khana-bagh-e-yar men khalq-e-khuda thi main na tha  
yar tha gulzar tha mai thi faza thi main na tha  
laeq-e-pabos-e-jaanan kya hina thi main na tha  
hath kyon bandhe mere chhalla agar chori gaya  
ye sarapa shokhi-e-duzd-e-hina thi main na tha  
be-khudi mein le liya bosa khata kijiye muaf  
ye dil-e-betab ki sari khata thi main na tha  
hae saqi ye ho saman aur aashiq wan na ho  
yar tha sabza tha badli thi hawa thi main na tha  
main sisakta rah gaya aur mar gae farhad-o-qais  
kya inhin donon ke hisse mein qaza thi main na tha  
main ne puchha kya hua wo aap ka husn-o-shabab  
hans ke bola wo sanam shan-e-khuda thi main na tha  
ai 'zafar' ye dil pa mere dagh kaisa rah gaya  
khana-bagh-e-yar mein khalq-e-khuda thi main na tha  
