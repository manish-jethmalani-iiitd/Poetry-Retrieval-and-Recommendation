kisi ko apne amal ka hisab kya dete  
saval saare ghalat the javab kya dete  
kharab sadiyon ki be-khvabiyan thiin ankhon men  
ab in be-ant khalaon men khvab kya dete  
hava ki tarah musafir the dilbaron ke dil  
unhen bas ek hi ghar ka azaab kya dete  
sharab dil ki talab thi shara ke pahre men  
ham itni tangi men us ko sharab kya dete  
'munir' dasht shurua se sarab-asa tha  
is aa.ine ko tamanna ki aab kya dete  
kisi ko apne amal ka hisab kya dete  
sawal sare ghalat the jawab kya dete  
kharab sadiyon ki be-khwabiyan thin aankhon mein  
ab in be-ant khalaon mein khwab kya dete  
hawa ki tarah musafir the dilbaron ke dil  
unhen bas ek hi ghar ka azab kya dete  
sharab dil ki talab thi shara ke pahre mein  
hum itni tangi mein us ko sharab kya dete  
'munir' dasht shurua se sarab-asa tha  
is aaine ko tamanna ki aab kya dete  
