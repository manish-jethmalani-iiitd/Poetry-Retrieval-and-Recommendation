ham hain mata-e-kucha-o-bazar ki tarah  
uthti hai har nigah kharidar ki tarah  
is ku-e-tishnagi men bahut hai ki ek jaam  
haath aa gaya hai daulat-e-bedar ki tarah  
vo to kahin hai aur magar dil ke as-pas  
phirti hai koi shai nigah-e-yar ki tarah  
sidhi hai rah-e-shauq pe yunhi kahin kahin  
kham ho ga.i hai gesu-e-dildar ki tarah  
be-tesha-e-nazar na chalo rah-e-raftagan  
har naqsh-e-pa buland hai divar ki tarah  
ab ja ke kuchh khula hunar-e-nakhun-e-junun  
zakhm-e-jigar hue lab-o-rukhsar ki tarah  
'majruh' likh rahe hain vo ahl-e-vafa ka naam  
ham bhi khade hue hain gunahgar ki tarah  
hum hain mata-e-kucha-o-bazar ki tarah  
uthti hai har nigah kharidar ki tarah  
is ku-e-tishnagi mein bahut hai ki ek jam  
hath aa gaya hai daulat-e-bedar ki tarah  
wo to kahin hai aur magar dil ke aas-pas  
phirti hai koi shai nigah-e-yar ki tarah  
sidhi hai rah-e-shauq pe yunhi kahin kahin  
kham ho gai hai gesu-e-dildar ki tarah  
be-tesha-e-nazar na chalo rah-e-raftagan  
har naqsh-e-pa buland hai diwar ki tarah  
ab ja ke kuchh khula hunar-e-nakhun-e-junun  
zakhm-e-jigar hue lab-o-rukhsar ki tarah  
'majruh' likh rahe hain wo ahl-e-wafa ka nam  
hum bhi khade hue hain gunahgar ki tarah  
