almari se khat us ke purane nikal aa.e  
phir se mire chehre pe ye daane nikal aa.e  
maan baith ke takti thi jahan se mira rasta  
mitti ke hatate hi khazane nikal aa.e  
mumkin hai hamen gaanv bhi pahchan na paa.e  
bachpan men hi ham ghar se kamane nikal aa.e  
ai ret ke zarre tira ehsan bahut hai  
ankhon ko bhigone ke bahane nikal aa.e  
ab tere bulane se bhi ham aa nahin sakte  
ham tujh se bahut aage zamane nikal aa.e  
ek khauf sa rahta hai mire dil men hamesha  
kis ghar se tiri yaad na jaane nikal aa.e  
almari se khat us ke purane nikal aae  
phir se mere chehre pe ye dane nikal aae  
man baith ke takti thi jahan se mera rasta  
mitti ke hatate hi khazane nikal aae  
mumkin hai hamein ganw bhi pahchan na pae  
bachpan mein hi hum ghar se kamane nikal aae  
ai ret ke zarre tera ehsan bahut hai  
aankhon ko bhigone ke bahane nikal aae  
ab tere bulane se bhi hum aa nahin sakte  
hum tujh se bahut aage zamane nikal aae  
ek khauf sa rahta hai mere dil mein hamesha  
kis ghar se teri yaad na jaane nikal aae  
