mujh mast ko mai ki bu bahut hai  
divane ko ek hu bahut hai  
moti ki tarah jo ho khuda-dad  
thodi si bhi aabru bahut hai  
jaate hain jo sabr-o-hosh jaa.en  
mujh ko ai dard tu bahut hai  
manind-e-kalim badh na ai dil  
ye dard ki guftugu bahut hai  
be-kaif ho mai to khum ke khum kya  
achchhi ho to ik subu bahut hai  
kya vasl ki shab men mushkilen hain  
fursat kam aarzu bahut hai  
manzur hai khun-e-dil jo ai yaas  
apne liye aarzu bahut hai  
ai nashtar-e-gham ho laakh tan-e-khushk  
tere dam ko lahu bahut hai  
chhede vo mizha to kyuun main ro.uun  
ankhon men khalish ko mu bahut hai  
ghunche ki tarah chaman men saaqi  
apna hi mujhe subu bahut hai  
kya gham hai 'amir' agar nahin maal  
is vaqt men aabru bahut hai  
mujh mast ko mai ki bu bahut hai  
diwane ko ek hu bahut hai  
moti ki tarah jo ho khuda-dad  
thodi si bhi aabru bahut hai  
jate hain jo sabr-o-hosh jaen  
mujh ko ai dard tu bahut hai  
manind-e-kalim badh na ai dil  
ye dard ki guftugu bahut hai  
be-kaif ho mai to khum ke khum kya  
achchhi ho to ek subu bahut hai  
kya wasl ki shab mein mushkilen hain  
fursat kam aarzu bahut hai  
manzur hai khun-e-dil jo ai yas  
apne liye aarzu bahut hai  
ai nashtar-e-gham ho lakh tan-e-khushk  
tere dam ko lahu bahut hai  
chhede wo mizha to kyun main roun  
aankhon mein khalish ko mu bahut hai  
ghunche ki tarah chaman mein saqi  
apna hi mujhe subu bahut hai  
kya gham hai 'amir' agar nahin mal  
is waqt mein aabru bahut hai  
