dil gaya raunaq-e-hayat ga.i  
gham gaya saari ka.enat ga.i  
dil dhadakte hi phir ga.i vo nazar  
lab tak aa.i na thi ki baat ga.i  
din ka kya zikr tira-bakhton men  
ek raat aa.i ek raat ga.i  
teri baton se aaj to vaa.iz  
vo jo thi khvahish-e-najat ga.i  
un ke bahla.e bhi na bahla dil  
ra.egan sa.i-e-iltifat ga.i  
marg-e-ashiq to kuchh nahin lekin  
ik masiha-nafas ki baat ga.i  
ab junun aap hai gareban-gir  
ab vo rasm-e-takallufat ga.i  
ham ne bhi vaz-e-gham badal daali  
jab se vo tarz-e-iltifat ga.i  
tark-e-ulfat bahut baja naseh  
lekin us tak agar ye baat ga.i  
haan maze luut le javani ke  
phir na aa.egi ye jo raat ga.i  
haan ye sarshariyan javani ki  
aankh jhapki hi thi ki raat ga.i  
jalva-e-zat ai ma.az-allah  
tab-e-a.ina-e-sifat ga.i  
nahin milta mizaj-e-dil ham se  
ghaliban duur tak ye baat ga.i  
qaid-e-hasti se kab najat 'jigar'  
maut aa.i agar hayat ga.i  
dil gaya raunaq-e-hayat gai  
gham gaya sari kaenat gai  
dil dhadakte hi phir gai wo nazar  
lab tak aai na thi ki baat gai  
din ka kya zikr tira-bakhton mein  
ek raat aai ek raat gai  
teri baaton se aaj to waiz  
wo jo thi khwahish-e-najat gai  
un ke bahlae bhi na bahla dil  
raegan sai-e-iltifat gai  
marg-e-ashiq to kuchh nahin lekin  
ek masiha-nafas ki baat gai  
ab junun aap hai gareban-gir  
ab wo rasm-e-takallufat gai  
hum ne bhi waz-e-gham badal dali  
jab se wo tarz-e-iltifat gai  
tark-e-ulfat bahut baja naseh  
lekin us tak agar ye baat gai  
han maze lut le jawani ke  
phir na aaegi ye jo raat gai  
han ye sarshaariyan jawani ki  
aankh jhapki hi thi ki raat gai  
jalwa-e-zat ai maaz-allah  
tab-e-aina-e-sifat gai  
nahin milta mizaj-e-dil hum se  
ghaaliban dur tak ye baat gai  
qaid-e-hasti se kab najat 'jigar'  
maut aai agar hayat gai  
