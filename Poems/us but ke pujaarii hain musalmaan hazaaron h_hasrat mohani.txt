us but ke pujari hain musalman hazaron  
bigde hain isi kufr men iman hazaron  
duniya hai ki un ke rukh o gesu pe miti hai  
hairan hazaron hain pareshan hazaron  
tanha.i men bhi tere tasavvur ki badaulat  
dil-bastagi-e-gham ke hain saman hazaron  
ai shauq tiri pasti-e-himmat ka bura ho  
mushkil hue jo kaam the asan hazaron  
ankhon ne tujhe dekh liya ab unhen kya gham  
halanki abhi dil ko hain arman hazaron  
chhane hain tire ishq men ashufta-sari ne  
duniya-e-musibat ke bayaban hazaron  
ik baar tha sar gardan-e-'hasrat' pe rahenge  
qatil tiri shamshir ke ehsan hazaron  
us but ke pujari hain musalman hazaron  
bigde hain isi kufr mein iman hazaron  
duniya hai ki un ke rukh o gesu pe miti hai  
hairan hazaron hain pareshan hazaron  
tanhai mein bhi tere tasawwur ki badaulat  
dil-bastagi-e-gham ke hain saman hazaron  
ai shauq teri pasti-e-himmat ka bura ho  
mushkil hue jo kaam the aasan hazaron  
aankhon ne tujhe dekh liya ab unhen kya gham  
haalanki abhi dil ko hain arman hazaron  
chhane hain tere ishq mein aashufta-sari ne  
duniya-e-musibat ke bayaban hazaron  
ek bar tha sar gardan-e-'hasrat' pe rahenge  
qatil teri shamshir ke ehsan hazaron  
