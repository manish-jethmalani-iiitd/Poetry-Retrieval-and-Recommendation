halat se khauf kha raha huun  
shishe ke mahal bana raha huun  
siine men mire hai mom ka dil  
suraj se badan chhupa raha huun  
mahrum-e-nazar hai jo zamana  
a.ina use dikha raha huun  
ahbab ko de raha huun dhoka  
chehre pe khushi saja raha huun  
dariya-e-furat hai ye duniya  
pyasa hi palat ke ja raha huun  
hai shahr men qaht pattharon ka  
jazbat ke zakhm kha raha huun  
mumkin hai javab de udasi  
dar apna hi khatkhata raha huun  
aaya na 'qatil' dost koi  
sayon ko gale laga raha huun  
haalat se khauf kha raha hun  
shishe ke mahal bana raha hun  
sine mein mere hai mom ka dil  
suraj se badan chhupa raha hun  
mahrum-e-nazar hai jo zamana  
aaina use dikha raha hun  
ahbab ko de raha hun dhoka  
chehre pe khushi saja raha hun  
dariya-e-furaat hai ye duniya  
pyasa hi palat ke ja raha hun  
hai shahr mein qaht pattharon ka  
jazbaat ke zakhm kha raha hun  
mumkin hai jawab de udasi  
dar apna hi khatkhata raha hun  
aaya na 'qatil' dost koi  
sayon ko gale laga raha hun  
