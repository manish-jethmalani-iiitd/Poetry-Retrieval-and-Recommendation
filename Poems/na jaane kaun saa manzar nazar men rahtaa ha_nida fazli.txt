na jaane kaun sa manzar nazar men rahta hai  
tamam umr musafir safar men rahta hai  
lada.i dekhe hue dushmanon se mumkin hai  
magar vo khauf jo divar-o-dar men rahta hai  
khuda to malik-o-mukhtar hai kahin bhi rahe  
kabhi bashar men kabhi janvar men rahta hai  
ajiib daur hai ye tai-shuda nahin kuchh bhi  
na chand shab men na suraj sahar men rahta hai  
jo milna chaho to mujh se milo kahin bahar  
vo koi aur hai jo mere ghar men rahta hai  
badalna chaho to duniya badal bhi sakti hai  
ajab futur sa har vaqt sar men rahta hai  
na jaane kaun sa manzar nazar mein rahta hai  
tamam umr musafir safar mein rahta hai  
ladai dekhe hue dushmanon se mumkin hai  
magar wo khauf jo diwar-o-dar mein rahta hai  
khuda to malik-o-mukhtar hai kahin bhi rahe  
kabhi bashar mein kabhi jaanwar mein rahta hai  
ajib daur hai ye tai-shuda nahin kuchh bhi  
na chand shab mein na suraj sahar mein rahta hai  
jo milna chaho to mujh se milo kahin bahar  
wo koi aur hai jo mere ghar mein rahta hai  
badalna chaho to duniya badal bhi sakti hai  
ajab futur sa har waqt sar mein rahta hai  
