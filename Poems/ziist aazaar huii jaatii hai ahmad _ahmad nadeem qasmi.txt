ziist azar hui jaati hai  
saans talvar hui jaati hai  
jism be-kar hua jaata hai  
ruuh bedar hui jaati hai  
kaan se dil men utarti nahin baat  
aur guftar hui jaati hai  
dhal ke nikli hai haqiqat jab se  
kuchh pur-asrar hui jaati hai  
ab to har zakhm ki munh-band kali  
lab-e-iz.har hui jaati hai  
phuul hi phuul hain har samt 'nadim'  
raah dushvar hui jaati hai  
zist aazar hui jati hai  
sans talwar hui jati hai  
jism be-kar hua jata hai  
ruh bedar hui jati hai  
kan se dil mein utarti nahin baat  
aur guftar hui jati hai  
dhal ke nikli hai haqiqat jab se  
kuchh pur-asrar hui jati hai  
ab to har zakhm ki munh-band kali  
lab-e-izhaar hui jati hai  
phul hi phul hain har samt 'nadim'  
rah dushwar hui jati hai  
