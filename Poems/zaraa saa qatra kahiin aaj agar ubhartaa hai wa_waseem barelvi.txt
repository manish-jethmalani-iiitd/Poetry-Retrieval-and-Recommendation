zara sa qatra kahin aaj agar ubharta hai  
samundaron hi ke lahje men baat karta hai  
khuli chhaton ke diye kab ke bujh ga.e hote  
koi to hai jo havaon ke par katarta hai  
sharafaton ki yahan koi ahmiyat hi nahin  
kisi ka kuchh na bigado to kaun darta hai  
ye dekhna hai ki sahra bhi hai samundar bhi  
vo meri tishna-labi kis ke naam karta hai  
tum aa ga.e ho to kuchh chandni si baten hon  
zamin pe chand kahan roz roz utarta hai  
zamin ki kaisi vakalat ho phir nahin chalti  
jab asman se koi faisla utarta hai  
zara sa qatra kahin aaj agar ubharta hai  
samundaron hi ke lahje mein baat karta hai  
khuli chhaton ke diye kab ke bujh gae hote  
koi to hai jo hawaon ke par katarta hai  
sharafaton ki yahan koi ahmiyat hi nahin  
kisi ka kuchh na bigado to kaun darta hai  
ye dekhna hai ki sahra bhi hai samundar bhi  
wo meri tishna-labi kis ke nam karta hai  
tum aa gae ho to kuchh chandni si baaten hon  
zamin pe chand kahan roz roz utarta hai  
zamin ki kaisi wakalat ho phir nahin chalti  
jab aasman se koi faisla utarta hai  
