shaam hoti hai to yaad aati hai saari baten  
vo dopahron ki khamoshi vo hamari baten  
ankhen kholun to dikha.i nahin deta koi  
band karta huun to ho jaati hain jaari baten  
kabhi ik harf nikalta nahin munh se mere  
kabhi ik saans men kar jaata huun saari baten  
jaane kis khaak men poshida hain aansu mere  
kin fazaon men muallaq hain tumhari baten  
kis mulaqat ki ummid liye baitha huun  
main ne kis din pe utha rakkhi hain saari baten  
sham hoti hai to yaad aati hai sari baaten  
wo dopahron ki khamoshi wo hamari baaten  
aankhen kholun to dikhai nahin deta koi  
band karta hun to ho jati hain jari baaten  
kabhi ek harf nikalta nahin munh se mere  
kabhi ek sans mein kar jata hun sari baaten  
jaane kis khak mein poshida hain aansu mere  
kin fazaon mein muallaq hain tumhaari baaten  
kis mulaqat ki ummid liye baitha hun  
main ne kis din pe utha rakkhi hain sari baaten  
