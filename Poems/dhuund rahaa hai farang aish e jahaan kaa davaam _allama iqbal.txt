dhund raha hai farang aish-e-jahan ka davam  
va-e-tamanna-e-kham va-e-tamanna-e-kham  
pir-e-haram ne kaha sun ke meri ruedad  
pukhta hai teri fughan ab na ise dil men thaam  
tha areni go kalim main areni go nahin  
us ko taqaza rava mujh pe taqaza haram  
garche hai ifsha-e-raz ahl-e-nazar ki fughan  
ho nahin sakta kabhi sheva-e-rindana aam  
halqa-e-sufi men zikr be-nam o be-soz-o-saz  
main bhi raha tishna-kam tu bhi raha tishna-kam  
ishq tiri intiha ishq miri intiha  
tu bhi abhi na-tamam main bhi abhi na-tamam  
aah ki khoya gaya tujh se faqiri ka raaz  
varna hai mal-e-faqir saltanat-e-rum-o-sham  
dhund raha hai farang aish-e-jahan ka dawam  
wa-e-tamanna-e-kham wa-e-tamanna-e-kham  
pir-e-haram ne kaha sun ke meri ruedad  
pukhta hai teri fughan ab na ise dil mein tham  
tha areni go kalim main areni go nahin  
us ko taqaza rawa mujh pe taqaza haram  
garche hai ifsha-e-raaz ahl-e-nazar ki fughan  
ho nahin sakta kabhi shewa-e-rindana aam  
halqa-e-sufi mein zikr be-nam o be-soz-o-saz  
main bhi raha tishna-kaam tu bhi raha tishna-kaam  
ishq teri intiha ishq meri intiha  
tu bhi abhi na-tamam main bhi abhi na-tamam  
aah ki khoya gaya tujh se faqiri ka raaz  
warna hai mal-e-faqir saltanat-e-rum-o-sham  
