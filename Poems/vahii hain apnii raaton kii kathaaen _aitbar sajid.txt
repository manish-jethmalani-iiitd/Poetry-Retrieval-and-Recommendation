vahi hain apni raton ki katha.en  
firaq-e-yar khvab-avar dava.en  
vahi andar tamavvuj andhiyon ka  
vahi bahar hava ki saa.en saa.en  
yahan hai kaun aisa aane vaala  
ki ham kamra saliqe se saja.en  
koi in rat-jagon ki had bhi hogi  
darichon men diye kab tak jala.en  
kahan tak saath chal sakta hai koi  
kahan tak saath dengi ye dua.en  
sulag uthta hai yuun be-sakhta dil  
chamak uthti hain bahar ki faza.en  
wahi hain apni raaton ki kathaen  
firaq-e-yar khwab-awar dawaen  
wahi andar tamawwuj aandhiyon ka  
wahi bahar hawa ki saen saen  
yahan hai kaun aisa aane wala  
ki hum kamra saliqe se sajaen  
koi in rat-jagon ki had bhi hogi  
darichon mein diye kab tak jalaen  
kahan tak sath chal sakta hai koi  
kahan tak sath dengi ye duaen  
sulag uthta hai yun be-sakhta dil  
chamak uthti hain bahar ki fazaen  
