bahte dariyaon men paani ki kami dekhna hai  
umr bhar mujh ko yahi tishna-labi dekhna hai  
ranj dil ko hai ki ji bhar ke nahin dekha tujhe  
khauf is ka tha jo a.inda kabhi dekhna hai  
shab ki tariki dar-e-khvab hamesha ko band  
chand din ba.ad to duniya men yahi dekhna hai  
khuun ke qatron ne tufan utha rakkha hai  
ab rag-o-pai men mujhe barf jami dekhna hai  
kis tarah rengne lagte hain ye chalte hue log  
yaaro kal dekhoge ya aaj abhi dekhna hai  
bahte dariyaon mein pani ki kami dekhna hai  
umr bhar mujh ko yahi tishna-labi dekhna hai  
ranj dil ko hai ki ji bhar ke nahin dekha tujhe  
khauf is ka tha jo aainda kabhi dekhna hai  
shab ki tariki dar-e-khwab hamesha ko band  
chand din baad to duniya mein yahi dekhna hai  
khun ke qatron ne tufan utha rakkha hai  
ab rag-o-pai mein mujhe barf jami dekhna hai  
kis tarah rengne lagte hain ye chalte hue log  
yaro kal dekhoge ya aaj abhi dekhna hai  
