jo tumhare lab-e-jan-bakhsh ka shaida hoga  
uth bhi ja.ega jahan se to masiha hoga  
vo to muusa hua jo talib-e-didar hua  
phir vo kya hoga ki jis ne tumhen dekha hoga  
qais ka zikr mire shan-e-junun ke aage  
agle vaqton ka koi badiya-paima hoga  
aarzu hai mujhe ik shakhs se milne ki bahut  
naam kya luun koi allah ka banda hoga  
lal-e-lab ka tire bosa to main leta huun magar  
dar ye hai khun-e-jigar baad men piina hoga  
jo tumhaare lab-e-jaan-bakhsh ka shaida hoga  
uth bhi jaega jahan se to masiha hoga  
wo to musa hua jo talib-e-didar hua  
phir wo kya hoga ki jis ne tumhein dekha hoga  
qais ka zikr mere shan-e-junun ke aage  
agle waqton ka koi baadiya-paima hoga  
aarzu hai mujhe ek shakhs se milne ki bahut  
nam kya lun koi allah ka banda hoga  
lal-e-lab ka tere bosa to main leta hun magar  
dar ye hai khun-e-jigar baad mein pina hoga  
