dil mat tapak nazar se ki paaya na ja.ega  
juun ashk phir zamin se uthaya na ja.ega  
rukhsat hai baghban ki tanik dekh len chaman  
jaate hain vaan jahan se phir aaya na ja.ega  
aane se fauj-e-khat ke na ho dil ko mukhlisi  
bandhua hai zulf ka ye chhutaya na ja.ega  
pahunchenge us chaman men na ham daad ko kabhu  
juun gul ye chak-e-jeb silaya na ja.ega  
tegh-e-jafa-e-yar se dil sar na pheriyo  
phir munh vafa ko ham se dikhaya na ja.ega  
avega vo chaman men na ai abr jab talak  
paani gulon ke munh men chuvaya na ja.ega  
ammame ko utaar ke padhiyo namaz shaikh  
sajde se varna sar ko uthaya na ja.ega  
zahid gile se maston ke baaz aane ka nahin  
ta mai-kade men la ke chhakaya na ja.ega  
zalim na main kaha tha ki is khuun se darguzar  
'sauda' ka qatl hai ye chhupaya na ja.ega  
daman-o-dagh-e-tegh ko dhoya to kya hua  
aalam ke dil se daagh dhulaya na ja.ega  
dil mat tapak nazar se ki paya na jaega  
jun ashk phir zamin se uthaya na jaega  
rukhsat hai baghban ki tanik dekh len chaman  
jate hain wan jahan se phir aaya na jaega  
aane se fauj-e-khat ke na ho dil ko mukhlisi  
bandhua hai zulf ka ye chhutaya na jaega  
pahunchenge us chaman mein na hum dad ko kabhu  
jun gul ye chaak-e-jeb silaya na jaega  
tegh-e-jafa-e-yar se dil sar na pheriyo  
phir munh wafa ko hum se dikhaya na jaega  
aawega wo chaman mein na ai abr jab talak  
pani gulon ke munh mein chuwaya na jaega  
ammame ko utar ke padhiyo namaz shaikh  
sajde se warna sar ko uthaya na jaega  
zahid gile se maston ke baz aane ka nahin  
ta mai-kade mein la ke chhakaya na jaega  
zalim na main kaha tha ki is khun se darguzar  
'sauda' ka qatl hai ye chhupaya na jaega  
daman-o-dagh-e-tegh ko dhoya to kya hua  
aalam ke dil se dagh dhulaya na jaega  
