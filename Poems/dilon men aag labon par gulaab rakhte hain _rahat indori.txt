dilon men aag labon par gulab rakhte hain  
sab apne chehron pe dohri naqab rakhte hain  
hamen charagh samajh kar bujha na paoge  
ham apne ghar men ka.i aftab rakhte hain  
bahut se log ki jo harf-ashna bhi nahin  
isi men khush hain ki teri kitab rakhte hain  
ye mai-kada hai vo masjid hai vo hai but-khana  
kahin bhi jaao farishte hisab rakhte hain  
hamare shahr ke manzar na dekh pa.enge  
yahan ke log to ankhon men khvab rakhte hain  
dilon mein aag labon par gulab rakhte hain  
sab apne chehron pe dohri naqab rakhte hain  
hamein charagh samajh kar bujha na paoge  
hum apne ghar mein kai aaftab rakhte hain  
bahut se log ki jo harf-ashna bhi nahin  
isi mein khush hain ki teri kitab rakhte hain  
ye mai-kada hai wo masjid hai wo hai but-khana  
kahin bhi jao farishte hisab rakhte hain  
hamare shahr ke manzar na dekh paenge  
yahan ke log to aankhon mein khwab rakhte hain  
