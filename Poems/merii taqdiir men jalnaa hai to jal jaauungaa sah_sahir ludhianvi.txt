meri taqdir men jalna hai to jal ja.unga  
tera va.ada to nahin huun jo badal ja.unga  
soz bhar do mire sapne men gham-e-ulfat ka  
main koi mom nahin huun jo pighal ja.unga  
dard kahta hai ye ghabra ke shab-e-furqat men  
aah ban kar tire pahlu se nikal ja.unga  
mujh ko samjhao na 'sahir' main ik din khud hi  
thokaren kha ke mohabbat men sambhal ja.unga  
meri taqdir mein jalna hai to jal jaunga  
tera wada to nahin hun jo badal jaunga  
soz bhar do mere sapne mein gham-e-ulfat ka  
main koi mom nahin hun jo pighal jaunga  
dard kahta hai ye ghabra ke shab-e-furqat mein  
aah ban kar tere pahlu se nikal jaunga  
mujh ko samjhao na 'sahir' main ek din khud hi  
thokaren kha ke mohabbat mein sambhal jaunga  
