hoti hai tere naam se vahshat kabhi kabhi  
barham hui hai yuun bhi tabi.at kabhi kabhi  
ai dil kise nasib ye taufiq-e-iztirab  
milti hai zindagi men ye rahat kabhi kabhi  
tere karam se ai alam-e-husn-afrin  
dil ban gaya hai dost ki khalvat kabhi kabhi  
josh-e-junun men dard ki tughyaniyon ke saath  
ashkon men dhal ga.i tiri surat kabhi kabhi  
tere qarib rah ke bhi dil mutma.in na tha  
guzri hai mujh pe ye bhi qayamat kabhi kabhi  
kuchh apna hosh tha na tumhara khayal tha  
yuun bhi guzar ga.i shab-e-furqat kabhi kabhi  
ai dost ham ne tark-e-mohabbat ke bavajud  
mahsus ki hai teri zarurat kabhi kabhi  
hoti hai tere nam se wahshat kabhi kabhi  
barham hui hai yun bhi tabiat kabhi kabhi  
ai dil kise nasib ye taufiq-e-iztirab  
milti hai zindagi mein ye rahat kabhi kabhi  
tere karam se ai alam-e-husn-afrin  
dil ban gaya hai dost ki khalwat kabhi kabhi  
josh-e-junun mein dard ki tughyaniyon ke sath  
ashkon mein dhal gai teri surat kabhi kabhi  
tere qarib rah ke bhi dil mutmain na tha  
guzri hai mujh pe ye bhi qayamat kabhi kabhi  
kuchh apna hosh tha na tumhaara khayal tha  
yun bhi guzar gai shab-e-furqat kabhi kabhi  
ai dost hum ne tark-e-mohabbat ke bawajud  
mahsus ki hai teri zarurat kabhi kabhi  
