thake logon ko majburi men chalte dekh leta huun  
main bas ki khidkiyon se ye tamashe dekh leta huun  
kabhi dil men udasi ho to un men ja nikalta huun  
purane doston ko chup se baithe dekh leta huun  
chhupate hain bahut vo garmi-e-dil ko magar main bhi  
gul-e-rukh par udi rangat ke chhinte dekh leta huun  
khada huun yuun kisi khali qile ke sehn-e-viran men  
ki jaise main zaminon men dafine dekh leta huun  
'munir' andaza-e-qar-e-fana karna ho jab mujh ko  
kisi unchi jagah se jhuk ke niche dekh leta huun  
thake logon ko majburi mein chalte dekh leta hun  
main bas ki khidkiyon se ye tamashe dekh leta hun  
kabhi dil mein udasi ho to un mein ja nikalta hun  
purane doston ko chup se baithe dekh leta hun  
chhupate hain bahut wo garmi-e-dil ko magar main bhi  
gul-e-rukh par udi rangat ke chhinte dekh leta hun  
khada hun yun kisi khali qile ke sehn-e-viran mein  
ki jaise main zaminon mein dafine dekh leta hun  
'munir' andaza-e-qar-e-fana karna ho jab mujh ko  
kisi unchi jagah se jhuk ke niche dekh leta hun  
