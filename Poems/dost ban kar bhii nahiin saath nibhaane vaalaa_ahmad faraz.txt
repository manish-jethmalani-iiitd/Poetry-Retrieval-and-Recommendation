dost ban kar bhi nahin saath nibhane vaala  
vahi andaz hai zalim ka zamane vaala  
ab use log samajhte hain giraftar mira  
sakht nadim hai mujhe daam men laane vaala  
sub.h-dam chhod gaya nik.hat-e-gul ki surat  
raat ko ghuncha-e-dil men simat aane vaala  
kya kahen kitne marasim the hamare us se  
vo jo ik shakhs hai munh pher ke jaane vaala  
tere hote hue aa jaati thi saari duniya  
aaj tanha huun to koi nahin aane vaala  
muntazir kis ka huun tuuti hui dahliz pe main  
kaun aa.ega yahan kaun hai aane vaala  
kya khabar thi jo miri jaan men ghula hai itna  
hai vahi mujh ko sar-e-dar bhi laane vaala  
main ne dekha hai baharon men chaman ko jalte  
hai koi khvab ki tabir batane vaala  
tum takalluf ko bhi ikhlas samajhte ho 'faraz'  
dost hota nahin har haath milane vaala  
dost ban kar bhi nahin sath nibhane wala  
wahi andaz hai zalim ka zamane wala  
ab use log samajhte hain giraftar mera  
sakht nadim hai mujhe dam mein lane wala  
subh-dam chhod gaya nikhat-e-gul ki surat  
raat ko ghuncha-e-dil mein simat aane wala  
kya kahen kitne marasim the hamare us se  
wo jo ek shakhs hai munh pher ke jaane wala  
tere hote hue aa jati thi sari duniya  
aaj tanha hun to koi nahin aane wala  
muntazir kis ka hun tuti hui dahliz pe main  
kaun aaega yahan kaun hai aane wala  
kya khabar thi jo meri jaan mein ghula hai itna  
hai wahi mujh ko sar-e-dar bhi lane wala  
main ne dekha hai bahaaron mein chaman ko jalte  
hai koi khwab ki tabir batane wala  
tum takalluf ko bhi ikhlas samajhte ho 'faraaz'  
dost hota nahin har hath milane wala  
