koi aarzu nahin hai koi mudda.a nahin hai  
tira gham rahe salamat mire dil men kya nahin hai  
kahan jam-e-gham ki talkhi kahan zindagi ka darman  
mujhe vo dava mili hai jo miri dava nahin hai  
tu bacha.e laakh daman mira phir bhi hai ye da.ava  
tire dil men main hi main huun koi dusra nahin hai  
tumhen kah diya sitam-gar ye qusur tha zaban ka  
mujhe tum muaaf kar do mira dil bura nahin hai  
mujhe dost kahne vaale zara dosti nibha de  
ye mutalba hai haq ka koi iltija nahin hai  
ye udaas udaas chehre ye hasin hasin tabassum  
tiri anjuman men shayad koi aa.ina nahin hai  
miri aankh ne tujhe bhi ba-khuda 'shakil' paaya  
main samajh raha tha mujh sa koi dusra nahin hai  
koi aarzu nahin hai koi muddaa nahin hai  
tera gham rahe salamat mere dil mein kya nahin hai  
kahan jam-e-gham ki talkhi kahan zindagi ka darman  
mujhe wo dawa mili hai jo meri dawa nahin hai  
tu bachae lakh daman mera phir bhi hai ye dawa  
tere dil mein main hi main hun koi dusra nahin hai  
tumhein kah diya sitam-gar ye qusur tha zaban ka  
mujhe tum muaf kar do mera dil bura nahin hai  
mujhe dost kahne wale zara dosti nibha de  
ye mutalba hai haq ka koi iltija nahin hai  
ye udas udas chehre ye hasin hasin tabassum  
teri anjuman mein shayad koi aaina nahin hai  
meri aankh ne tujhe bhi ba-khuda 'shakil' paya  
main samajh raha tha mujh sa koi dusra nahin hai  
