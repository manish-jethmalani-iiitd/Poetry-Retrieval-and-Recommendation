lau ko chhune ki havas men ek chehra jal gaya  
sham.a ke itne qarib aaya ki saaya jal gaya  
pyaas ki shiddat thi sairabi men sahra ki tarah  
vo badan paani men kya utra ki dariya jal gaya  
kya ajab kar-e-tahayyur hai supurd-e-nar-e-ishq  
ghar men jo tha bach gaya aur jo nahin tha jal gaya  
garmi-e-didar aisi thi tamasha-gah men  
dekhne valon ki ankhon men tamasha jal gaya  
khud hi khakistar kiya us ne mujhe aur us ke baad  
mujh se khud hi puchhta hai bol kya kya jal gaya  
sirf yad-e-yar baaqi rah ga.i dil men 'salim'  
ek ik kar ke sabhi asbab-e-duniya jal gaya  
lau ko chhune ki hawas mein ek chehra jal gaya  
shama ke itne qarib aaya ki saya jal gaya  
pyas ki shiddat thi sairabi mein sahra ki tarah  
wo badan pani mein kya utra ki dariya jal gaya  
kya ajab kar-e-tahayyur hai supurd-e-nar-e-ishq  
ghar mein jo tha bach gaya aur jo nahin tha jal gaya  
garmi-e-didar aisi thi tamasha-gah mein  
dekhne walon ki aankhon mein tamasha jal gaya  
khud hi khakistar kiya us ne mujhe aur us ke baad  
mujh se khud hi puchhta hai bol kya kya jal gaya  
sirf yaad-e-yar baqi rah gai dil mein 'salim'  
ek ek kar ke sabhi asbab-e-duniya jal gaya  
