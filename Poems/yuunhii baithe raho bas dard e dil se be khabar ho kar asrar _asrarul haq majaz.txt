yunhi baithe raho bas dard-e-dil se be-khabar ho kar  
bano kyuun charagar tum kya karoge charagar ho kar  
dikha de ek din ai husn-e-rangin jalva-gar ho kar  
vo nazzara jo in ankhon men rah jaa.e nazar ho kar  
dil-e-soz-ashna ke jalve the jo muntashir ho kar  
faza-e-dahr men chamka kiye barq o sharar ho kar  
vahi jalve jo ik din daman-e-dil se gurezan the  
nazar men rah ga.e gul-ha-e-daman-e-nazar ho kar  
falak ki samt kis hasrat se takte hain ma.az-allah  
ye naale na-rasa ho kar ye aahen be-asar ho kar  
ye kis ke husn ke rangin jalve chha.e jaate hain  
shafaq ki surkhiyan ban kar tajalli-e-sahar ho kar  
yunhi baithe raho bas dard-e-dil se be-khabar ho kar  
bano kyun chaaragar tum kya karoge chaaragar ho kar  
dikha de ek din ai husn-e-rangin jalwa-gar ho kar  
wo nazzara jo in aankhon mein rah jae nazar ho kar  
dil-e-soz-ashna ke jalwe the jo muntashir ho kar  
faza-e-dahr mein chamka kiye barq o sharar ho kar  
wahi jalwe jo ek din daman-e-dil se gurezan the  
nazar mein rah gae gul-ha-e-daman-e-nazar ho kar  
falak ki samt kis hasrat se takte hain maaz-allah  
ye nale na-rasa ho kar ye aahen be-asar ho kar  
ye kis ke husn ke rangin jalwe chhae jate hain  
shafaq ki surkhiyan ban kar tajalli-e-sahar ho kar  
