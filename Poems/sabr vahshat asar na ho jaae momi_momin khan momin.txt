sabr vahshat-asar na ho jaa.e  
kahin sahra bhi ghar na ho jaa.e  
rashk-e-paigham hai inan-kash-e-dil  
nama-bar rahbar na ho jaa.e  
dekho mat dekhiyo ki a.ina  
ghash tumhen dekh kar na ho jaa.e  
hijr-e-parda-nashin men marte hain  
zindagi parda-e-dar na ho jaa.e  
kasrat-e-sajda se vo naqsh-e-qadam  
kahin pamal-e-sar na ho jaa.e  
mere tagh.ir-e-rang ko mat dekh  
tujh ko apni nazar na ho jaa.e  
mere aansu na ponchhna dekho  
kahin daman tar na ho jaa.e  
baat naseh se karte darta huun  
ki fughan be-asar na ho jaa.e  
ai qayamat na aa.iyo jab tak  
vo miri gor par na ho jaa.e  
mana-e-zulm hai taghaful-e-yar  
bakht-e-bad ko khabar na ho jaa.e  
ghair se be-hijab milte ho  
shab-e-ashiq sahar na ho jaa.e  
rashk-e-dushman ka fa.eda malum  
muft ji ka zarar na ho jaa.e  
ai dil ahista ah-e-tab-shikan  
dekh tukde jigar na ho jaa.e  
'momin' iman qubul dil se mujhe  
vo but azurda gar na ho jaa.e  
sabr wahshat-asar na ho jae  
kahin sahra bhi ghar na ho jae  
rashk-e-paigham hai inan-kash-e-dil  
nama-bar rahbar na ho jae  
dekho mat dekhiyo ki aaina  
ghash tumhein dekh kar na ho jae  
hijr-e-parda-nashin mein marte hain  
zindagi parda-e-dar na ho jae  
kasrat-e-sajda se wo naqsh-e-qadam  
kahin pamal-e-sar na ho jae  
mere taghir-e-rang ko mat dekh  
tujh ko apni nazar na ho jae  
mere aansu na ponchhna dekho  
kahin daman tar na ho jae  
baat naseh se karte darta hun  
ki fughan be-asar na ho jae  
ai qayamat na aaiyo jab tak  
wo meri gor par na ho jae  
mana-e-zulm hai taghaful-e-yar  
bakht-e-bad ko khabar na ho jae  
ghair se be-hijab milte ho  
shab-e-ashiq sahar na ho jae  
rashk-e-dushman ka faeda malum  
muft ji ka zarar na ho jae  
ai dil aahista aah-e-tab-shikan  
dekh tukde jigar na ho jae  
'momin' iman qubul dil se mujhe  
wo but aazurda gar na ho jae  
