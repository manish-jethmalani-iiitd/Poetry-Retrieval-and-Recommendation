jurm-e-ulfat pe hamen log saza dete hain  
kaise nadan hain sho.alon ko hava dete hain  
ham se divane kahin tark-e-vafa karte hain  
jaan jaa.e ki rahe baat nibha dete hain  
aap daulat ke tarazu men dilon ko taulen  
ham mohabbat se mohabbat ka sila dete hain  
takht kya chiiz hai aur la.al-o-javahar kya hain  
ishq vaale to khuda.i bhi luta dete hain  
ham ne dil de bhi diya ahd-e-vafa le bhi liya  
aap ab shauq se de len jo saza dete hain  
jurm-e-ulfat pe hamein log saza dete hain  
kaise nadan hain shoalon ko hawa dete hain  
hum se diwane kahin tark-e-wafa karte hain  
jaan jae ki rahe baat nibha dete hain  
aap daulat ke taraazu mein dilon ko taulen  
hum mohabbat se mohabbat ka sila dete hain  
takht kya chiz hai aur lal-o-jawahar kya hain  
ishq wale to khudai bhi luta dete hain  
hum ne dil de bhi diya ahd-e-wafa le bhi liya  
aap ab shauq se de len jo saza dete hain  
