jab se bandha hai tasavvur us rukh-e-pur-nur ka  
saare ghar men nuur phaila hai charagh-e-tur ka  
bakht-e-vazhun se jale kyuun dil na mujh mahrur ka  
marham-e-kafur se munh aa gaya nasur ka  
is qadar mushtaq huun zahid khuda ke nuur ka  
but bhi banvaya kabhi main ne to sang-e-tur ka  
tujh ko laa.e ghar men jannat ko jalaya rashk se  
ham-baghal tujh se hue pahlu dabaya huur ka  
gor-e-kafir kis liye hai tira-o-tar is qadar  
pad gaya saaya magar meri shab-e-dijur ka  
husn-e-yusuf aur tere husn men itna hai farq  
chot ye nazdik ki hai vaar tha vo daur ka  
qasr-e-tan bigda kisi ka gorkan ki ban padi  
ghar kisi ka gir pada ghar bin gaya mazdur ka  
chehra-e-janan se sharma kar chhupaya khuld men  
khama-e-taqdir ne khincha jo naqsha huur ka  
hajat-e-mushshata kya rukhsar-e-raushan ke liye  
dekh lo gul katta hai kaun sham-e-tur ka  
zulf-o-ru-e-yar se nairang-e-qudrat hai ayaan  
mahr ke panje men hai daman shab-e-dijur ka  
khaksari kar jo ho manzur ankhon men jagah  
khaak ho kar surma bin jaata hai patthar taur ka  
ghafilon ke kaan kab khulte hain san kar shor-e-hashr  
sone valon ko jaga sakta nahin ghul duur ka  
puchh lena sab vatan ka haal ai ahl-e-adam  
baith lene do zara aata huun uttha daur ka  
ijz karte hain adu-e-jan se bhi khasan-e-haq  
jhuk gaya sar aage pa-e-dar par mansur ka  
maut kya aa.i tap-e-furqat se sehat ho ga.i  
dam nikalne se badan thanda hua ranjur ka  
jaate hain mai-khana-e-alam se ham su-e-adam  
kah do az-khud-raftagi se hai irada duur ka  
muziyon ko hadson se dahr ke kya khauf hai  
barish-e-baran se ghar girta nahin zambur ka  
chashm-e-saghar be-sabab har dam lahu roti nahin  
mughbachon se saqiya dil phat gaya angur ka  
jaate hain mai-khana-e-alam se ham su-e-adam  
kah do az-khud-raftagi se hai irada duur ka  
ki nazar jis par kudurat se raha khamosh vo  
hai asar gard-e-nigah-e-yar men sindur ka  
jalva-e-mashuq har ja hai basirat ho agar  
kirmak-e-shab-tab men aalam hai sham-e-tur ka  
mar ke yaran-e-adam ke paas pahunchunga 'amir'  
chalte chalte jaan ja.egi safar hai duur ka  
jab se bandha hai tasawwur us rukh-e-pur-nur ka  
sare ghar mein nur phaila hai charagh-e-tur ka  
bakht-e-wazhun se jale kyun dil na mujh mahrur ka  
marham-e-kafur se munh aa gaya nasur ka  
is qadar mushtaq hun zahid khuda ke nur ka  
but bhi banwaya kabhi main ne to sang-e-tur ka  
tujh ko lae ghar mein jannat ko jalaya rashk se  
ham-baghal tujh se hue pahlu dabaya hur ka  
gor-e-kafir kis liye hai tira-o-tar is qadar  
pad gaya saya magar meri shab-e-dijur ka  
husn-e-yusuf aur tere husn mein itna hai farq  
chot ye nazdik ki hai war tha wo daur ka  
qasr-e-tan bigda kisi ka gorkan ki ban padi  
ghar kisi ka gir pada ghar bin gaya mazdur ka  
chehra-e-jaanan se sharma kar chhupaya khuld mein  
khama-e-taqdir ne khincha jo naqsha hur ka  
hajat-e-mushshata kya rukhsar-e-raushan ke liye  
dekh lo gul katta hai kaun sham-e-tur ka  
zulf-o-ru-e-yar se nairang-e-qudrat hai ayan  
mahr ke panje mein hai daman shab-e-dijur ka  
khaksari kar jo ho manzur aankhon mein jagah  
khak ho kar surma bin jata hai patthar taur ka  
ghafilon ke kan kab khulte hain san kar shor-e-hashr  
sone walon ko jaga sakta nahin ghul dur ka  
puchh lena sab watan ka haal ai ahl-e-adam  
baith lene do zara aata hun uttha daur ka  
ijz karte hain adu-e-jaan se bhi khasan-e-haq  
jhuk gaya sar aage pa-e-dar par mansur ka  
maut kya aai tap-e-furqat se sehat ho gai  
dam nikalne se badan thanda hua ranjur ka  
jate hain mai-khana-e-alam se hum su-e-adam  
kah do az-khud-raftagi se hai irada dur ka  
muziyon ko hadson se dahr ke kya khauf hai  
barish-e-baran se ghar girta nahin zambur ka  
chashm-e-saghar be-sabab har dam lahu roti nahin  
mughbachon se saqiya dil phat gaya angur ka  
jate hain mai-khana-e-alam se hum su-e-adam  
kah do az-khud-raftagi se hai irada dur ka  
ki nazar jis par kudurat se raha khamosh wo  
hai asar gard-e-nigah-e-yar mein sindur ka  
jalwa-e-mashuq har ja hai basirat ho agar  
kirmak-e-shab-tab mein aalam hai sham-e-tur ka  
mar ke yaran-e-adam ke pas pahunchunga 'amir'  
chalte chalte jaan jaegi safar hai dur ka  
