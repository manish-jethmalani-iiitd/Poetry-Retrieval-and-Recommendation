niyyat-e-shauq bhar na jaa.e kahin  
tu bhi dil se utar na jaa.e kahin  
aaj dekha hai tujh ko der ke ba.ad  
aaj ka din guzar na jaa.e kahin  
na mila kar udaas logon se  
husn tera bikhar na jaa.e kahin  
aarzu hai ki tu yahan aa.e  
aur phir umr bhar na jaa.e kahin  
ji jalata huun aur sochta huun  
ra.egan ye hunar na jaa.e kahin  
aao kuchh der ro hi len 'nasir'  
phir ye dariya utar na jaa.e kahin  
niyyat-e-shauq bhar na jae kahin  
tu bhi dil se utar na jae kahin  
aaj dekha hai tujh ko der ke baad  
aaj ka din guzar na jae kahin  
na mila kar udas logon se  
husn tera bikhar na jae kahin  
aarzu hai ki tu yahan aae  
aur phir umr bhar na jae kahin  
ji jalata hun aur sochta hun  
raegan ye hunar na jae kahin  
aao kuchh der ro hi len 'nasir'  
phir ye dariya utar na jae kahin  
