ejaz-e-jan-dahi hai hamare kalam ko  
zinda kiya hai ham ne masiha ke naam ko  
likkho salam ghair ke khat men ghulam ko  
bande ka bas salam hai aise salam ko  
ab shor hai misal jo di us khiram ko  
yuun kaun janta tha qayamat ke naam ko  
aata hai bahr-e-qatl vo daur ai hujum-e-yas  
ghabra na jaa.e dekh kahin azhdaham ko  
go aap ne javab bura hi diya vale  
mujh se bayan na kiije adu ke payam ko  
yaan vasl hai talafi-e-hijran men ai falak  
kyuun sochta hai taaza sitam intiqam ko  
tere samand-e-naz ki beja shararten  
karte hain aag nala-e-andesha-kam ko  
girye pe mere zinda-dilo hanste kya ho aah  
rota huun apne main dil-e-jannat-maqam ko  
sah sah ke na-durust tiri khu bigad di  
ham ne kharab aap kiya apne kaam ko  
us se jala ke ghair ko ummid-e-pukhtagi  
lag jaa.e aag dil ke khayalat-e-kham ko  
bakht-e-saped a.ina-dari kare to main  
dikhla.un dil ke jaur us a.ina-fam ko  
jab tu chale janaza-e-ashiq ke saath saath  
phir kaun varison ke sune izn-e-am ko  
shayad ki din phire hain kisi tira-roz ke  
ab ghair us gali men nahin phirte shaam ko  
muddat se naam sunte the 'momin' ka baare aaj  
dekha bhi ham ne us sho.ara ke imaam ko  
ejaz-e-jaan-dahi hai hamare kalam ko  
zinda kiya hai hum ne masiha ke nam ko  
likkho salam ghair ke khat mein ghulam ko  
bande ka bas salam hai aise salam ko  
ab shor hai misal jo di us khiram ko  
yun kaun jaanta tha qayamat ke nam ko  
aata hai bahr-e-qatl wo daur ai hujum-e-yas  
ghabra na jae dekh kahin azhdaham ko  
go aap ne jawab bura hi diya wale  
mujh se bayan na kije adu ke payam ko  
yan wasl hai talafi-e-hijran mein ai falak  
kyun sochta hai taza sitam intiqam ko  
tere samand-e-naz ki beja shararten  
karte hain aag nala-e-andesha-kaam ko  
girye pe mere zinda-dilo hanste kya ho aah  
rota hun apne main dil-e-jannat-maqam ko  
sah sah ke na-durust teri khu bigad di  
hum ne kharab aap kiya apne kaam ko  
us se jala ke ghair ko ummid-e-pukhtagi  
lag jae aag dil ke khayalat-e-kham ko  
bakht-e-saped aaina-dari kare to main  
dikhlaun dil ke jaur us aaina-fam ko  
jab tu chale janaza-e-ashiq ke sath sath  
phir kaun warison ke sune izn-e-am ko  
shayad ki din phire hain kisi tira-roz ke  
ab ghair us gali mein nahin phirte sham ko  
muddat se nam sunte the 'momin' ka bare aaj  
dekha bhi hum ne us shoara ke imam ko  
