gar tujh men hai vafa to jafakar kaun hai  
dildar tu hua to dil-azar kaun hai  
nalan huun muddaton se tire saa.e ke tale  
puchha na ye kabhu pas-e-divar kaun hai  
har shab sharab-khvar har ik din siyah hai  
ashufta zulf o latpati dastar kaun hai  
har aan dekhta huun main apne sanam ko shaikh  
tere khuda ka talib-e-didar kaun hai  
'sauda' ko jurm-e-ishq se karte hain aaj qatl  
pahchanta hai tu ye gunahgar kaun hai  
gar tujh mein hai wafa to jafakar kaun hai  
dildar tu hua to dil-azar kaun hai  
nalan hun muddaton se tere sae ke tale  
puchha na ye kabhu pas-e-diwar kaun hai  
har shab sharab-khwar har ek din siyah hai  
aashufta zulf o latpati dastar kaun hai  
har aan dekhta hun main apne sanam ko shaikh  
tere khuda ka talib-e-didar kaun hai  
'sauda' ko jurm-e-ishq se karte hain aaj qatl  
pahchanta hai tu ye gunahgar kaun hai  
