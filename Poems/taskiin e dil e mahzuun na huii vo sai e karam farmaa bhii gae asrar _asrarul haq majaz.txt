taskin-e-dil-e-mahzun na hui vo sa.i-e-karam farma bhi ga.e  
is sa.i-e-karam ko kya kahiye bahla bhi ga.e tadpa bhi ga.e  
ham arz-e-vafa bhi kar na sake kuchh kah na sake kuchh sun na sake  
yaan ham ne zaban hi kholi thi vaan aankh jhuki sharma bhi ga.e  
ashuftagi-e-vahshat ki qasam hairat ki qasam hasrat ki qasam  
ab aap kahen kuchh ya na kahen ham raz-e-tabassum pa bhi ga.e  
rudad-e-gham-e-ulfat un se ham kya kahte kyunkar kahte  
ik harf na nikla honton se aur aankh men aansu aa bhi ga.e  
arbab-e-junun par furqat men ab kya kahiye kya kya guzri  
aa.e the savad-e-ulfat men kuchh kho bhi ga.e kuchh pa bhi ga.e  
ye rang-e-bahar-e-alam hai kyuun fikr hai tujh ko ai saaqi  
mahfil to tiri suuni na hui kuchh uth bhi ga.e kuchh aa bhi ga.e  
is mahfil-e-kaif-o-masti men is anjuman-e-irfani men  
sab jam-ba-kaf baithe hi rahe ham pi bhi ga.e chhalka bhi ga.e  
taskin-e-dil-e-mahzun na hui wo sai-e-karam farma bhi gae  
is sai-e-karam ko kya kahiye bahla bhi gae tadpa bhi gae  
hum arz-e-wafa bhi kar na sake kuchh kah na sake kuchh sun na sake  
yan hum ne zaban hi kholi thi wan aankh jhuki sharma bhi gae  
aashuftagi-e-wahshat ki qasam hairat ki qasam hasrat ki qasam  
ab aap kahen kuchh ya na kahen hum raaz-e-tabassum pa bhi gae  
rudad-e-gham-e-ulfat un se hum kya kahte kyunkar kahte  
ek harf na nikla honton se aur aankh mein aansu aa bhi gae  
arbab-e-junun par furqat mein ab kya kahiye kya kya guzri  
aae the sawad-e-ulfat mein kuchh kho bhi gae kuchh pa bhi gae  
ye rang-e-bahaar-e-alam hai kyun fikr hai tujh ko ai saqi  
mahfil to teri suni na hui kuchh uth bhi gae kuchh aa bhi gae  
is mahfil-e-kaif-o-masti mein is anjuman-e-irfani mein  
sab jam-ba-kaf baithe hi rahe hum pi bhi gae chhalka bhi gae  
