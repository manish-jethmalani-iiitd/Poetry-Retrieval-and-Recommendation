ishq ka naghma junun ke saaz par gaate hain ham  
apne gham ki aanch se patthar ko pighlate hain ham  
jaag uthte hain to suuli par bhi niind aati nahin  
vaqt pad jaa.e to angaron pe so jaate hain ham  
zindagi ko ham se badh kar kaun kar sakta hai pyaar  
aur agar marne pe aa jaa.en to mar jaate hain ham  
dafn ho kar khaak men bhi dafn rah sakte nahin  
lala-o-gul ban ke viranon pe chha jaate hain ham  
ham ki karte hain chaman men ehtimam-e-rang-o-bu  
ru-e-geti se naqab-e-husn sarkate hain ham  
aks padte hi sanvar jaate hain chehre ke nuqush  
shahid-e-hasti ko yuun a.ina dikhlate hain ham  
mai-kashon ko muzhda sadiyon ke pyason ko naved  
apni mahfil apna saaqi le ke ab aate hain ham  
ishq ka naghma junun ke saz par gate hain hum  
apne gham ki aanch se patthar ko pighlate hain hum  
jag uthte hain to suli par bhi nind aati nahin  
waqt pad jae to angaron pe so jate hain hum  
zindagi ko hum se badh kar kaun kar sakta hai pyar  
aur agar marne pe aa jaen to mar jate hain hum  
dafn ho kar khak mein bhi dafn rah sakte nahin  
lala-o-gul ban ke viranon pe chha jate hain hum  
hum ki karte hain chaman mein ehtimam-e-rang-o-bu  
ru-e-geti se naqab-e-husn sarkate hain hum  
aks padte hi sanwar jate hain chehre ke nuqush  
shahid-e-hasti ko yun aaina dikhlate hain hum  
mai-kashon ko muzhda sadiyon ke pyason ko nawed  
apni mahfil apna saqi le ke ab aate hain hum  
