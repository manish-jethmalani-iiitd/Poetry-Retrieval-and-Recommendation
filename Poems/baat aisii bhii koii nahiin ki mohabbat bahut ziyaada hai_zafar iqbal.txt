baat aisi bhi koi nahin ki mohabbat bahut ziyada hai  
lekin ham donon se us ki taqat bahut ziyada hai  
aap ke pichhe pichhe phirne se to rahe is umr men ham  
raah pe aa baithe hain ye bhi ghanimat bahut ziyada hai  
ishq udasi ke paigham to laata rahta hai din raat  
lekin ham ko khush rahne ki aadat bahut ziyada hai  
kaam to kaafi rahta hai lekin karna hai kis ne yahan  
be-shak roz idhar aa niklo fursat bahut ziyada hai  
kya kuchh ho na saka ham se aur hone vaala hai kya kuchh  
hasrat bhi kaafi hai lekin hairat bahut ziyada hai  
sair hi karke aa ja.enge phir bazar-e-tamasha ki  
jis shai ko bhi haath laga.en qimat bahut ziyada hai  
us ki tavajjoh hasil ki aur biich men sab kuchh chhod diya  
hikmat jitni bhi ho is men himaqat bahut zyada hai  
ishq hai kis ko yaad ki ham to darte hi rahte hain sada  
husn vo jaisa bhi hai us ki dahshat bahut zyada hai  
ek chiiz jo apni rasa.i se bahar hai kahin 'zafar'  
sach puchho to is ki hamen zarurat bahut zyada hai  
baat aisi bhi koi nahin ki mohabbat bahut ziyaada hai  
lekin hum donon se us ki taqat bahut ziyaada hai  
aap ke pichhe pichhe phirne se to rahe is umr mein hum  
rah pe aa baithe hain ye bhi ghanimat bahut ziyaada hai  
ishq udasi ke paigham to lata rahta hai din raat  
lekin hum ko khush rahne ki aadat bahut ziyaada hai  
kaam to kafi rahta hai lekin karna hai kis ne yahan  
be-shak roz idhar aa niklo fursat bahut ziyaada hai  
kya kuchh ho na saka hum se aur hone wala hai kya kuchh  
hasrat bhi kafi hai lekin hairat bahut ziyaada hai  
sair hi karke aa jaenge phir bazar-e-tamasha ki  
jis shai ko bhi hath lagaen qimat bahut ziyaada hai  
us ki tawajjoh hasil ki aur bich mein sab kuchh chhod diya  
hikmat jitni bhi ho is mein himaqat bahut zyaada hai  
ishq hai kis ko yaad ki hum to darte hi rahte hain sada  
husn wo jaisa bhi hai us ki dahshat bahut zyaada hai  
ek chiz jo apni rasai se bahar hai kahin 'zafar'  
sach puchho to is ki hamein zarurat bahut zyaada hai  
