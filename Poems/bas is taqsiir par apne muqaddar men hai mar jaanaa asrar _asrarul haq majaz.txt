bas is taqsir par apne muqaddar men hai mar jaana  
tabassum ko tabassum kyuun nazar ko kyuun nazar jaana  
khirad valon se husn o ishq ki tanqid kya hogi  
na afsun-e-nigah samjha na andaz-e-nazar jaana  
mai-e-gulfam bhi hai saz-e-ishrat bhi hai saaqi bhi  
bahut mushkil hai ashob-e-haqiqat se guzar jaana  
gham-e-dauran men guzri jis qadar guzri jahan guzri  
aur is par lutf ye hai zindagi ko mukhtasar jaana  
bas is taqsir par apne muqaddar mein hai mar jaana  
tabassum ko tabassum kyun nazar ko kyun nazar jaana  
khirad walon se husn o ishq ki tanqid kya hogi  
na afsun-e-nigah samjha na andaz-e-nazar jaana  
mai-e-gulfam bhi hai saz-e-ishrat bhi hai saqi bhi  
bahut mushkil hai aashob-e-haqiqat se guzar jaana  
gham-e-dauran mein guzri jis qadar guzri jahan guzri  
aur is par lutf ye hai zindagi ko mukhtasar jaana  
