dil men rakhta hai na palkon pe bithata hai mujhe  
phir bhi ik shakhs men kya kya nazar aata hai mujhe  
raat ka vaqt hai suraj hai mira rah-numa  
der se duur se ye kaun bulata hai mujhe  
meri in ankhon ko khvabon se pashemani hai  
niind ke naam se jo haul sa aata hai mujhe  
tera munkir nahin ai vaqt magar dekhna hai  
bichhde logon se kahan kaise milata hai mujhe  
qissa-e-dard men ye baat kahan se aa.i  
main bahut hansta huun jab koi sunata hai mujhe  
dil mein rakhta hai na palkon pe bithata hai mujhe  
phir bhi ek shakhs mein kya kya nazar aata hai mujhe  
raat ka waqt hai suraj hai mera rah-numa  
der se dur se ye kaun bulata hai mujhe  
meri in aankhon ko khwabon se pashemani hai  
nind ke nam se jo haul sa aata hai mujhe  
tera munkir nahin ai waqt magar dekhna hai  
bichhde logon se kahan kaise milata hai mujhe  
qissa-e-dard mein ye baat kahan se aai  
main bahut hansta hun jab koi sunata hai mujhe  
