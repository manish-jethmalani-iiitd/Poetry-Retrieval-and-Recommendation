kuchh faisla to ho ki kidhar jaana chahiye  
paani ko ab to sar se guzar jaana chahiye  
nashtar-ba-dast shahr se charagari ki lau  
ai zakhm-e-be-kasi tujhe bhar jaana chahiye  
har baar ediyon pe gira hai mira lahu  
maqtal men ab ba-tarz-e-digar jaana chahiye  
kya chal sakenge jin ka faqat mas.ala ye hai  
jaane se pahle rakht-e-safar jaana chahiye  
saara jvar-bhata mire dil men hai magar  
ilzam ye bhi chand ke sar jaana chahiye  
jab bhi ga.e azab-e-dar-o-bam tha vahi  
akhir ko kitni der se ghar jaana chahiye  
tohmat laga ke maan pe jo dushman se daad le  
aise sukhan-farosh ko mar jaana chahiye  
kuchh faisla to ho ki kidhar jaana chahiye  
pani ko ab to sar se guzar jaana chahiye  
nashtar-ba-dast shahr se chaaragari ki lau  
ai zakhm-e-be-kasi tujhe bhar jaana chahiye  
har bar ediyon pe gira hai mera lahu  
maqtal mein ab ba-tarz-e-digar jaana chahiye  
kya chal sakenge jin ka faqat masala ye hai  
jaane se pahle rakht-e-safar jaana chahiye  
sara jwar-bhata mere dil mein hai magar  
ilzam ye bhi chand ke sar jaana chahiye  
jab bhi gae azab-e-dar-o-baam tha wahi  
aakhir ko kitni der se ghar jaana chahiye  
tohmat laga ke man pe jo dushman se dad le  
aise sukhan-farosh ko mar jaana chahiye  
