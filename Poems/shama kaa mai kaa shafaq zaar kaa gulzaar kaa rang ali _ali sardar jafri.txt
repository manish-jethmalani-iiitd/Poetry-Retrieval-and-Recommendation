sham.a ka mai ka shafaq-zar ka gulzar ka rang  
sab hain aur sab se juda hai lab-e-didar ka rang  
aks-e-saqi se chamak utthi hai saghar ki jabin  
aur kuchh tez hua bada-e-gulnar ka rang  
shaikh men himmat-e-rindan-e-qadah-khvar kahan  
ek hi jaam men ashufta hai dastar ka rang  
un ke aane ko chhupa.un to chhupa.un kyuun kar  
badla badla sa hai mere dar-o-divar ka rang  
shafaq-e-sub.h-e-shahadat se hai tabinda jabin  
varna aluda-e-khun tha ufuq-e-dar ka rang  
aftabon ki tarah jaagi hai insan ki jot  
jagmagata hai sira parda-e-asrar ka rang  
vaqt ki ruuh munavvar hai nava se meri  
asr-e-nau men hai miri shokhi-e-afkar ka rang  
shama ka mai ka shafaq-zar ka gulzar ka rang  
sab hain aur sab se juda hai lab-e-didar ka rang  
aks-e-saqi se chamak utthi hai saghar ki jabin  
aur kuchh tez hua baada-e-gulnar ka rang  
shaikh mein himmat-e-rindan-e-qadah-khwar kahan  
ek hi jam mein aashufta hai dastar ka rang  
un ke aane ko chhupaun to chhupaun kyun kar  
badla badla sa hai mere dar-o-diwar ka rang  
shafaq-e-subh-e-shahadat se hai tabinda jabin  
warna aaluda-e-khun tha ufuq-e-dar ka rang  
aaftabon ki tarah jagi hai insan ki jot  
jagmagata hai sira parda-e-asrar ka rang  
waqt ki ruh munawwar hai nawa se meri  
asr-e-nau mein hai meri shokhi-e-afkar ka rang  
