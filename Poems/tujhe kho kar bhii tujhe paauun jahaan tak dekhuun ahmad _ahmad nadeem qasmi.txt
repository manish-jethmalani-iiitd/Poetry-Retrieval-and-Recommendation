tujhe kho kar bhi tujhe pa.un jahan tak dekhun  
husn-e-yazdan se tujhe husn-e-butan tak dekhun  
tu ne yuun dekha hai jaise kabhi dekha hi na tha  
main to dil men tire qadmon ke nishan tak dekhun  
sirf is shauq men puchhi hain hazaron baten  
main tira husn tire husn-e-bayan tak dekhun  
mere virana-e-jan men tiri yadon ke tufail  
phuul khilte nazar aate hain jahan tak dekhun  
vaqt ne zehn men dhundla diye tere khad-o-khal  
yuun to main tutte taron ka dhuan tak dekhun  
dil gaya tha to ye ankhen bhi koi le jaata  
main faqat ek hi tasvir kahan tak dekhun  
ik haqiqat sahi firdaus men huron ka vajud  
husn-e-insan se nimat luun to vahan tak dekhun  
tujhe kho kar bhi tujhe paun jahan tak dekhun  
husn-e-yazdan se tujhe husn-e-butan tak dekhun  
tu ne yun dekha hai jaise kabhi dekha hi na tha  
main to dil mein tere qadmon ke nishan tak dekhun  
sirf is shauq mein puchhi hain hazaron baaten  
main tera husn tere husn-e-bayan tak dekhun  
mere virana-e-jaan mein teri yaadon ke tufail  
phul khilte nazar aate hain jahan tak dekhun  
waqt ne zehn mein dhundla diye tere khad-o-khal  
yun to main tutte taron ka dhuan tak dekhun  
dil gaya tha to ye aankhen bhi koi le jata  
main faqat ek hi taswir kahan tak dekhun  
ek haqiqat sahi firdaus mein huron ka wajud  
husn-e-insan se nimat lun to wahan tak dekhun  
