dhuum se sunte hain ab ki saal aati hai bahar  
dekhiye kya kuchh hamare sar pe laati hai bahar  
shayad azm-e-yar ki gulshan men pahunchi hai khabar  
gil ke pairahan men phuli na.iin samati hai bahar  
dekhne de baghban ab gulsitan apna mujhe  
halqa-e-zanjir men mehman bulati hai bahar  
shor ye ghunchon ke va-shud ka nahin ai andalib  
ab chaman men tumtaraq apna dikhati hai bahar  
kyuun phansa gulshan men yuun ja kar abas sauda tu ab  
men na kahta tha tujhe vo dekh aati hai bahar  
dhum se sunte hain ab ki sal aati hai bahaar  
dekhiye kya kuchh hamare sar pe lati hai bahaar  
shayad azm-e-yar ki gulshan mein pahunchi hai khabar  
gil ke pairahan mein phuli nain samati hai bahaar  
dekhne de baghban ab gulsitan apna mujhe  
halqa-e-zanjir mein mehman bulati hai bahaar  
shor ye ghunchon ke wa-shud ka nahin ai andalib  
ab chaman mein tumtaraq apna dikhati hai bahaar  
kyun phansa gulshan mein yun ja kar abas sauda tu ab  
mein na kahta tha tujhe wo dekh aati hai bahaar  
