vatan se duur yaran-e-vatan ki yaad aati hai  
qafas men ham-navayan-e-chaman ki yaad aati hai  
ye kaisa zulm hai phir saya-e-divar-e-zindan men  
vatan ke saya-e-sarv-o-saman ki yaad aati hai  
tasavvur jis se rangin hai takhayyul jis se raqsan hai  
ghazal-e-hind-o-ahu-e-khutan ki yaad aati hai  
kabhi laila-o-shirin gaah hir-o-shohni ban kar  
nirale yaar ki banke sajan ki yaad aati hai  
kahan ka khauf-e-zindan dahshat-e-dar-o-rasan kaisi  
qad-e-mashuq-o-zulf-e-pur-shikan ki yaad aati hai  
watan se dur yaran-e-watan ki yaad aati hai  
qafas mein ham-nawayan-e-chaman ki yaad aati hai  
ye kaisa zulm hai phir saya-e-diwar-e-zindan mein  
watan ke saya-e-sarw-o-saman ki yaad aati hai  
tasawwur jis se rangin hai takhayyul jis se raqsan hai  
ghazal-e-hind-o-ahu-e-khutan ki yaad aati hai  
kabhi laila-o-shirin gah hir-o-shohni ban kar  
nirale yar ki banke sajan ki yaad aati hai  
kahan ka khauf-e-zindan dahshat-e-dar-o-rasan kaisi  
qad-e-mashuq-o-zulf-e-pur-shikan ki yaad aati hai  
