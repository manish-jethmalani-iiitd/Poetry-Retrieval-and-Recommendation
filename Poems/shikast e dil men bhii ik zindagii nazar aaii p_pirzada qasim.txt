shikast-e-dil men bhi ik zindagi nazar aa.i  
diya bujha to hamen raushni nazar aa.i  
faraz-e-dar pe koi hamen na pahchana  
zamane valon ko khush-qamati nazar aa.i  
sar-e-dayar-e-vafa doston ke jhurmut men  
darida jism liye dosti nazar aa.i  
ab aur tarz se naqqara-e-khuda gunje  
zaban-e-khalq to khamosh hi nazar aa.i  
vo rakh-rakhav na dekha diye ke jalne men  
jo us ke bujhne men sha.istagi nazar aa.i  
shikast-e-dil mein bhi ek zindagi nazar aai  
diya bujha to hamein raushni nazar aai  
faraaz-e-dar pe koi hamein na pahchana  
zamane walon ko khush-qamati nazar aai  
sar-e-dayar-e-wafa doston ke jhurmut mein  
darida jism liye dosti nazar aai  
ab aur tarz se naqqara-e-khuda gunje  
zaban-e-khalq to khamosh hi nazar aai  
wo rakh-rakhaw na dekha diye ke jalne mein  
jo us ke bujhne mein shaistagi nazar aai  
