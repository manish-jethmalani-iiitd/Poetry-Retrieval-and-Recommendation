thiik hai khud ko ham badalte hain  
shukriya mashvarat ka chalte hain  
ho raha huun main kis tarah barbad  
dekhne vaale haath malte hain  
hai vo jaan ab har ek mahfil ki  
ham bhi ab ghar se kam nikalte hain  
kya takalluf karen ye kahne men  
jo bhi khush hai ham us se jalte hain  
hai use duur ka safar dar-pesh  
ham sambhale nahin sambhalte hain  
tum bano rang tum bano khushbu  
ham to apne sukhan men dhalte hain  
main usi tarah to bahalta huun  
aur sab jis tarah bahalte hain  
hai ajab faisle ka sahra bhi  
chal na padiye to paanv jalte hain  
thik hai khud ko hum badalte hain  
shukriya mashwarat ka chalte hain  
ho raha hun main kis tarah barbaad  
dekhne wale hath malte hain  
hai wo jaan ab har ek mahfil ki  
hum bhi ab ghar se kam nikalte hain  
kya takalluf karen ye kahne mein  
jo bhi khush hai hum us se jalte hain  
hai use dur ka safar dar-pesh  
hum sambhaale nahin sambhalte hain  
tum bano rang tum bano khushbu  
hum to apne sukhan mein dhalte hain  
main usi tarah to bahalta hun  
aur sab jis tarah bahalte hain  
hai ajab faisle ka sahra bhi  
chal na padiye to panw jalte hain  
