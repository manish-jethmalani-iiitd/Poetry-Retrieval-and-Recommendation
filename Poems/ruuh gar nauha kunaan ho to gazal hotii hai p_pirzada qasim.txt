ruuh gar nauha-kunan ho to ghazal hoti hai  
dil ko ehsas-e-ziyan ho to ghazal hoti hai  
mahfil-e-mah-vashan men to ghazal ho na saki  
bazm-e-ashufta-saran ho to ghazal hoti hai  
sirf ankhon men nami se na banegi koi baat  
ek dariya sa ravan ho to ghazal hoti hai  
main ne mahsus kiya hai ki kisi ki vo nazar  
meri janib nigaran ho to ghazal hoti hai  
dhime dhime se sulagte hue jazbat ke saath  
'mir' ka tarz-e-bayan ho to ghazal hoti hai  
ruh gar nauha-kunan ho to ghazal hoti hai  
dil ko ehsas-e-ziyan ho to ghazal hoti hai  
mahfil-e-mah-washan mein to ghazal ho na saki  
bazm-e-ashufta-saran ho to ghazal hoti hai  
sirf aankhon mein nami se na banegi koi baat  
ek dariya sa rawan ho to ghazal hoti hai  
main ne mahsus kiya hai ki kisi ki wo nazar  
meri jaanib nigaran ho to ghazal hoti hai  
dhime dhime se sulagte hue jazbaat ke sath  
'mir' ka tarz-e-bayan ho to ghazal hoti hai  
