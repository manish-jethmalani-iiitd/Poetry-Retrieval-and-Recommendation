dekha to tha yunhi kisi ghaflat-shi.ar ne  
divana kar diya dil-e-be-ikhtiyar ne  
ai aarzu ke dhundle kharabo javab do  
phir kis ki yaad aa.i thi mujh ko pukarne  
tujh ko khabar nahin magar ik sada-lauh ko  
barbad kar diya tire do din ke pyaar ne  
main aur tum se tark-e-mohabbat ki aarzu  
divana kar diya hai gham-e-rozgar ne  
ab ai dil-e-tabah tira kya khayal hai  
ham to chale the kakul-e-giti sanvarne  
dekha to tha yunhi kisi ghaflat-shiar ne  
diwana kar diya dil-e-be-ikhtiyar ne  
ai aarzu ke dhundle kharabo jawab do  
phir kis ki yaad aai thi mujh ko pukarne  
tujh ko khabar nahin magar ek sada-lauh ko  
barbaad kar diya tere do din ke pyar ne  
main aur tum se tark-e-mohabbat ki aarzu  
diwana kar diya hai gham-e-rozgar ne  
ab ai dil-e-tabah tera kya khayal hai  
hum to chale the kakul-e-giti sanwarne  
