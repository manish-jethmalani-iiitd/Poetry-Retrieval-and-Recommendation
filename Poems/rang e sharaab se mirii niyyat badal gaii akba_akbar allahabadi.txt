rang-e-sharab se miri niyyat badal ga.i  
vaa.iz ki baat rah ga.i saaqi ki chal ga.i  
tayyar the namaz pe ham sun ke zikr-e-hur  
jalva buton ka dekh ke niyyat badal ga.i  
machhli ne dhiil paa.i hai luqme pe shaad hai  
sayyad mutma.in hai ki kanta nigal ga.i  
chamka tira jamal jo mahfil men vaqt-e-sham  
parvana be-qarar hua sham.a jal ga.i  
uqba ki baz-purs ka jaata raha khayal  
duniya ki lazzaton men tabi.at bahal ga.i  
hasrat bahut taraqqi-e-dukhtar ki thi unhen  
parda jo uth gaya to vo akhir nikal ga.i  
rang-e-sharab se meri niyyat badal gai  
waiz ki baat rah gai saqi ki chal gai  
tayyar the namaz pe hum sun ke zikr-e-hur  
jalwa buton ka dekh ke niyyat badal gai  
machhli ne dhil pai hai luqme pe shad hai  
sayyaad mutmain hai ki kanta nigal gai  
chamka tera jamal jo mahfil mein waqt-e-sham  
parwana be-qarar hua shama jal gai  
uqba ki baz-purs ka jata raha khayal  
duniya ki lazzaton mein tabiat bahal gai  
hasrat bahut taraqqi-e-dukhtar ki thi unhen  
parda jo uth gaya to wo aakhir nikal gai  
