bhulata laakh huun lekin barabar yaad aate hain  
ilahi tark-e-ulfat par vo kyunkar yaad aate hain  
na chhed ai ham-nashin kaifiyat-e-sahba ke afsane  
sharab-e-be-khudi ke mujh ko saghar yaad aate hain  
raha karte hain qaid-e-hosh men ai va.e-nakami  
vo dasht-e-khud-faramoshi ke chakkar yaad aate hain  
nahin aati to yaad un ki mahinon tak nahin aati  
magar jab yaad aate hain to aksar yaad aate hain  
haqiqat khul ga.i 'hasrat' tire tark-e-mohabbat ki  
tujhe to ab vo pahle se bhi badh kar yaad aate hain  
bhulata lakh hun lekin barabar yaad aate hain  
ilahi tark-e-ulfat par wo kyunkar yaad aate hain  
na chhed ai ham-nashin kaifiyat-e-sahba ke afsane  
sharab-e-be-khudi ke mujh ko saghar yaad aate hain  
raha karte hain qaid-e-hosh mein ai wae-nakaami  
wo dasht-e-khud-faramoshi ke chakkar yaad aate hain  
nahin aati to yaad un ki mahinon tak nahin aati  
magar jab yaad aate hain to aksar yaad aate hain  
haqiqat khul gai 'hasrat' tere tark-e-mohabbat ki  
tujhe to ab wo pahle se bhi badh kar yaad aate hain  
