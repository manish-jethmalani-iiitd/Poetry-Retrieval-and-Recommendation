manzar-e-sub.h dikhane use laaya na gaya  
aati jaati rahin shamen koi aaya na gaya  
raat bistar pe khule chand men sota tha koi  
main ne chaha ki jaga.un to jagaya na gaya  
ek muddat use dekha use chaha lekin  
vo kabhi paas se guzra to bulaya na gaya  
ghere rahti thi use ek jahan ki nazren  
phir jo dekha to vo us aan men paaya na gaya  
sar uthate hi kadi dhuup ki yalghar hui  
do qadam bhi kisi divar ka saaya na gaya  
tha muqarrar ki mulaqat rahegi us se  
vo to pahuncha tha magar mujh se hi aaya na gaya  
manzar-e-subh dikhane use laya na gaya  
aati jati rahin shamen koi aaya na gaya  
raat bistar pe khule chand mein sota tha koi  
main ne chaha ki jagaun to jagaya na gaya  
ek muddat use dekha use chaha lekin  
wo kabhi pas se guzra to bulaya na gaya  
ghere rahti thi use ek jahan ki nazren  
phir jo dekha to wo us aan mein paya na gaya  
sar uthate hi kadi dhup ki yalghaar hui  
do qadam bhi kisi diwar ka saya na gaya  
tha muqarrar ki mulaqat rahegi us se  
wo to pahuncha tha magar mujh se hi aaya na gaya  
