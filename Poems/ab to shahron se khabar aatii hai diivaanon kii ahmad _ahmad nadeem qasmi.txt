ab to shahron se khabar aati hai divanon ki  
koi pahchan hi baaqi nahin viranon ki  
apni poshak se hushyar ki khuddam-e-qadim  
dhajjiyan mangte hain apne garebanon ki  
san.aten phailti jaati hain magar is ke saath  
sarhaden tutti jaati hain gulistanon ki  
dil men vo zakhm khile hain ki chaman kya shai hai  
ghar men barat si utri hui gul-danon ki  
un ko kya fikr ki main paar laga ya duuba  
bahs karte rahe sahil pe jo tufanon ki  
teri rahmat to musallam hai magar ye to bata  
kaun bijli ko khabar deta hai kashanon ki  
maqbare bante hain zindon ke makanon se buland  
kis qadar auj pe takrim hai insanon ki  
ek ik yaad ke hathon pe charaghon bhare tasht  
ka.aba-e-dil ki faza hai ki sanam-khanon ki  
ab to shahron se khabar aati hai diwanon ki  
koi pahchan hi baqi nahin viranon ki  
apni poshak se hushyar ki khuddam-e-qadim  
dhajjiyan mangte hain apne garebanon ki  
sanaten phailti jati hain magar is ke sath  
sarhaden tutti jati hain gulistanon ki  
dil mein wo zakhm khile hain ki chaman kya shai hai  
ghar mein baraat si utri hui gul-danon ki  
un ko kya fikr ki main par laga ya duba  
bahs karte rahe sahil pe jo tufanon ki  
teri rahmat to musallam hai magar ye to bata  
kaun bijli ko khabar deta hai kashanon ki  
maqbare bante hain zindon ke makanon se buland  
kis qadar auj pe takrim hai insanon ki  
ek ek yaad ke hathon pe charaghon bhare tasht  
kaba-e-dil ki faza hai ki sanam-khanon ki  
