chhin ga.i teri tamanna bhi tamanna.i se  
dil bahalte hain kahin hausla-afza.i se  
kaisa raushan tha tira niind men duuba chehra  
jaise ubhra ho kisi khvab ki gahra.i se  
vahi ashufta-mizaji vahi khushiyan vahi gham  
ishq ka kaam liya ham ne shanasa.i se  
na kabhi aankh bhar aa.i na tira naam liya  
bach ke chalte rahe har kucha-e-rusva.i se  
hijr ke dam se salamat hai tire vasl ki aas  
tar-o-taza hai khushi gham ki tavana.i se  
khil ke murjha bhi ga.e fasl-e-mulaqat ke phuul  
ham hi farigh na hue mausam-e-tanha.i se  
chhin gai teri tamanna bhi tamannai se  
dil bahalte hain kahin hausla-afzai se  
kaisa raushan tha tera nind mein duba chehra  
jaise ubhra ho kisi khwab ki gahrai se  
wahi aashufta-mizaji wahi khushiyan wahi gham  
ishq ka kaam liya hum ne shanasai se  
na kabhi aankh bhar aai na tera nam liya  
bach ke chalte rahe har kucha-e-ruswai se  
hijr ke dam se salamat hai tere wasl ki aas  
tar-o-taza hai khushi gham ki tawanai se  
khil ke murjha bhi gae fasl-e-mulaqat ke phul  
hum hi farigh na hue mausam-e-tanhai se  
