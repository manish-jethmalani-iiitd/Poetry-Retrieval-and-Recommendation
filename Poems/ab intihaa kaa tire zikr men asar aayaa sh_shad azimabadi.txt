ab intiha ka tire zikr men asar aaya  
ki munh se naam liya dil men tu utar aaya  
bahut dinon pe miri chashm men nazar aaya  
ai ashk khair to hai tu kidhar kidhar aaya  
hazar shukr ki is dil men tu nazar aaya  
ye naqsha safha-e-khali pe jald utar aaya  
bashar habab ki surat hamen nazar aaya  
bhari jo qatre ke andar hava ubhar aaya  
zaban pe aata hai naala bhi sau karishmon se  
kahan se aap ke andaz ka asar aaya  
adam men aish hai chalta huun main bhi le ai dil  
jahan men jitne musibat ke din the bhar aaya  
likhe ko roiye ab ta-ba-hashr turbat men  
ki mere marne pe khat le ke nama-bar aaya  
pada hai shab se yuun hi ab talak na li karvat  
dil-e-sitam-zada us ki gali se mar aaya  
hazar shukr khuda ka yahi ghanimat hai  
na khair aaya mire dil ko aur shar aaya  
riya to dil men thi mathe pe ab hai us ka nishan  
kahan ka daagh kahan daf.atan ubhar aaya  
muqim-e-dil hai danvan dol rah ke ab iman  
buton ke qahr se chhuta khuda ke ghar aaya  
hamare pa-e-talab ne badi muhim sar ki  
ki kat ke samne qatil ke apna sar aaya  
sharab pi ke main pahuncha falak pe ai saaqi  
kahan se un ka.i qatron men ye asar aaya  
vo chahe bad kahe qasid buton ko ya mujh ko  
haram men chain se iman ja ke dhar aaya  
lahad men shana hila kar ye maut kahti hai  
le ab to chaunk musafir ki apne ghar aaya  
hazar shukr hua aftab-e-hashr tulu  
badi to laaj rahi ye ki tu nazar aaya  
gavahiyan huiin aaza ki hashr men maqbul  
vo paak ho ga.e ilzam mere sar aaya  
hujum-e-gham ne sikhane ki laakh koshish ki  
hamen to aah bhi karna na umr bhar aaya  
jo chand din men hue zi-kamal kaun hain 'shad'  
hamen to sher ka kahna na umr bhar aaya  
usi ko sher samajhte hain 'shad' ahl-e-mazaq  
udhar padha ki dilon men idhar utar aaya  
ab intiha ka tere zikr mein asar aaya  
ki munh se nam liya dil mein tu utar aaya  
bahut dinon pe meri chashm mein nazar aaya  
ai ashk khair to hai tu kidhar kidhar aaya  
hazar shukr ki is dil mein tu nazar aaya  
ye naqsha safha-e-khali pe jald utar aaya  
bashar habab ki surat hamein nazar aaya  
bhari jo qatre ke andar hawa ubhar aaya  
zaban pe aata hai nala bhi sau karishmon se  
kahan se aap ke andaz ka asar aaya  
adam mein aish hai chalta hun main bhi le ai dil  
jahan mein jitne musibat ke din the bhar aaya  
likhe ko roiye ab ta-ba-hashr turbat mein  
ki mere marne pe khat le ke nama-bar aaya  
pada hai shab se yun hi ab talak na li karwat  
dil-e-sitam-zada us ki gali se mar aaya  
hazar shukr khuda ka yahi ghanimat hai  
na khair aaya mere dil ko aur shar aaya  
riya to dil mein thi mathe pe ab hai us ka nishan  
kahan ka dagh kahan dafatan ubhar aaya  
muqim-e-dil hai danwan dol rah ke ab iman  
buton ke qahr se chhuta khuda ke ghar aaya  
hamare pa-e-talab ne badi muhim sar ki  
ki kat ke samne qatil ke apna sar aaya  
sharab pi ke main pahuncha falak pe ai saqi  
kahan se un kai qatron mein ye asar aaya  
wo chahe bad kahe qasid buton ko ya mujh ko  
haram mein chain se iman ja ke dhar aaya  
lahad mein shana hila kar ye maut kahti hai  
le ab to chaunk musafir ki apne ghar aaya  
hazar shukr hua aaftab-e-hashr tulu  
badi to laj rahi ye ki tu nazar aaya  
gawahiyan huin aaza ki hashr mein maqbul  
wo pak ho gae ilzam mere sar aaya  
hujum-e-gham ne sikhane ki lakh koshish ki  
hamein to aah bhi karna na umr bhar aaya  
jo chand din mein hue zi-kamal kaun hain 'shad'  
hamein to sher ka kahna na umr bhar aaya  
usi ko sher samajhte hain 'shad' ahl-e-mazaq  
udhar padha ki dilon mein idhar utar aaya  
