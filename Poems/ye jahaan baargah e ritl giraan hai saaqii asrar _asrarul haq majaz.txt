ye jahan bargah-e-ritl-giran hai saaqi  
ik jahannam mire siine men tapan hai saaqi  
jis ne barbad kiya ma.il-e-fariyad kiya  
vo mohabbat abhi is dil men javan hai saaqi  
ek din aadam o havva bhi kiye the paida  
vo ukhuvvat tiri mahfil men kahan hai saaqi  
har chaman daman-e-gul-rang hai khun-e-dil se  
har taraf shevan-o-fariyad-o-fughan hai saaqi  
maah o anjum mire ashkon se guhar-tab hue  
kahkashan nuur ki ek ju-e-ravan hai saaqi  
husn hi husn hai jis samt bhi uthti hai nazar  
kitna pur-kaif ye manzar ye saman hai saaqi  
zamzama saaz ka paa.el ki chhanake ki tarah  
behtar-az-shorish-e-naqus-o-azan hai saaqi  
mere har lafz men betab mira shor-e-darun  
meri har saans mohabbat ka dhuan hai saaqi  
ye jahan bargah-e-ritl-giran hai saqi  
ek jahannam mere sine mein tapan hai saqi  
jis ne barbaad kiya mail-e-fariyaad kiya  
wo mohabbat abhi is dil mein jawan hai saqi  
ek din aadam o hawwa bhi kiye the paida  
wo ukhuwwat teri mahfil mein kahan hai saqi  
har chaman daman-e-gul-rang hai khun-e-dil se  
har taraf shewan-o-fariyaad-o-fughan hai saqi  
mah o anjum mere ashkon se guhar-tab hue  
kahkashan nur ki ek ju-e-rawan hai saqi  
husn hi husn hai jis samt bhi uthti hai nazar  
kitna pur-kaif ye manzar ye saman hai saqi  
zamzama saz ka pael ki chhanake ki tarah  
behtar-az-shorish-e-naqus-o-azan hai saqi  
mere har lafz mein betab mera shor-e-darun  
meri har sans mohabbat ka dhuan hai saqi  
