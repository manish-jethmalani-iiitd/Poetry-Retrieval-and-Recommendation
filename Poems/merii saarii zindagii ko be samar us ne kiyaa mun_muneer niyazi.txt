meri saari zindagi ko be-samar us ne kiya  
umr meri thi magar us ko basar us ne kiya  
main bahut kamzor tha is mulk men hijrat ke ba.ad  
par mujhe is mulk men kamzor-tar us ne kiya  
rahbar mera bana gumrah karne ke liye  
mujh ko sidhe raste se dar-ba-dar us ne kiya  
shahr men vo mo'atabar meri gavahi se hua  
phir mujhe is shahr men na-mo'tabar us ne kiya  
shahr ko barbad kar ke rakh diya us ne 'munir'  
shahr par ye zulm mere naam par us ne kiya  
meri sari zindagi ko be-samar us ne kiya  
umr meri thi magar us ko basar us ne kiya  
main bahut kamzor tha is mulk mein hijrat ke baad  
par mujhe is mulk mein kamzor-tar us ne kiya  
rahbar mera bana gumrah karne ke liye  
mujh ko sidhe raste se dar-ba-dar us ne kiya  
shahr mein wo mo'atabar meri gawahi se hua  
phir mujhe is shahr mein na-mo'tabar us ne kiya  
shahr ko barbaad kar ke rakh diya us ne 'munir'  
shahr par ye zulm mere nam par us ne kiya  
