rah-e-khizan men talash-e-bahar karte rahe  
shab-e-siyah se talab husn-e-yar karte rahe  
khayal-e-yar kabhi zikr-e-yar karte rahe  
isi mata.a pe ham rozgar karte rahe  
nahin shikayat-e-hijran ki is vasile se  
ham un se rishta-e-dil ustuvar karte rahe  
vo din ki koi bhi jab vaj.h-e-intizar na thi  
ham un men tera siva intizar karte rahe  
ham apne raaz pe nazan the sharmsar na the  
har ek se sukhan-e-raz-dar karte rahe  
ziya-e-bazm-e-jahan baar baar maand hui  
hadis-e-shola-rukhan baar baar karte rahe  
unhin ke faiz se bazar-e-aql raushan hai  
jo gaah gaah junun ikhtiyar karte rahe  
rah-e-khizan mein talash-e-bahaar karte rahe  
shab-e-siyah se talab husn-e-yar karte rahe  
khayal-e-yar kabhi zikr-e-yar karte rahe  
isi mataa pe hum rozgar karte rahe  
nahin shikayat-e-hijran ki is wasile se  
hum un se rishta-e-dil ustuwar karte rahe  
wo din ki koi bhi jab wajh-e-intizar na thi  
hum un mein tera siwa intizar karte rahe  
hum apne raaz pe nazan the sharmsar na the  
har ek se sukhan-e-raaz-dar karte rahe  
ziya-e-bazm-e-jahan bar bar mand hui  
hadis-e-shola-rukhan bar bar karte rahe  
unhin ke faiz se bazar-e-aql raushan hai  
jo gah gah junun ikhtiyar karte rahe  
