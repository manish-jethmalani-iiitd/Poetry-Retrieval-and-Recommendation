vo jo tha vo kabhi mila hi nahin  
so gareban kabhi sila hi nahin  
us se har dam mo.amla hai magar  
darmiyan koi silsila hi nahin  
be-mile hi bichhad ga.e ham to  
sau gile hain koi gila hi nahin  
chashm-e-maigun se hai mughan ne kaha  
mast kar de magar pila hi nahin  
tu jo hai jaan tu jo hai janan  
tu hamen aaj tak mila hi nahin  
mast huun main mahak se us gul ki  
jo kisi baagh men khila hi nahin  
haa.e 'jaun' us ka vo piyala-e-naf  
jaam aisa koi mila hi nahin  
tu hai ik umr se fughan-pesha  
abhi siina tira chhila hi nahin  
wo jo tha wo kabhi mila hi nahin  
so gareban kabhi sila hi nahin  
us se har dam moamla hai magar  
darmiyan koi silsila hi nahin  
be-mile hi bichhad gae hum to  
sau gile hain koi gila hi nahin  
chashm-e-maigun se hai mughan ne kaha  
mast kar de magar pila hi nahin  
tu jo hai jaan tu jo hai jaanan  
tu hamein aaj tak mila hi nahin  
mast hun main mahak se us gul ki  
jo kisi bagh mein khila hi nahin  
hae 'jaun' us ka wo piyala-e-naf  
jam aisa koi mila hi nahin  
tu hai ek umr se fughan-pesha  
abhi sina tera chhila hi nahin  
