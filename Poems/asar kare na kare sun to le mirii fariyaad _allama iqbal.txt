asar kare na kare sun to le miri fariyad  
nahin hai daad ka talib ye banda-e-azad  
ye musht-e-khak ye sarsar ye vus.at-e-aflak  
karam hai ya ki sitam teri lazzat-e-ijad  
thahar saka na hava-e-chaman men khema-e-gul  
yahi hai fasl-e-bahari yahi hai bad-e-murad  
qusur-var gharib-ud-dayar huun lekin  
tira kharaba farishte na kar sake abad  
miri jafa-talabi ko dua.en deta hai  
vo dasht-e-sada vo tera jahan-e-be-buniyad  
khatar-pasand tabi.at ko sazgar nahin  
vo gulsitan ki jahan ghaat men na ho sayyad  
maqam-e-shauq tire qudsiyon ke bas ka nahin  
unhin ka kaam hai ye jin ke hausle hain ziyad  
asar kare na kare sun to le meri fariyaad  
nahin hai dad ka talib ye banda-e-azad  
ye musht-e-khak ye sarsar ye wusat-e-aflak  
karam hai ya ki sitam teri lazzat-e-ijad  
thahar saka na hawa-e-chaman mein khema-e-gul  
yahi hai fasl-e-bahaari yahi hai baad-e-murad  
qusur-war gharib-ud-dayar hun lekin  
tera kharaba farishte na kar sake aabaad  
meri jafa-talabi ko duaen deta hai  
wo dasht-e-sada wo tera jahan-e-be-buniyaad  
khatar-pasand tabiat ko sazgar nahin  
wo gulsitan ki jahan ghat mein na ho sayyaad  
maqam-e-shauq tere qudsiyon ke bas ka nahin  
unhin ka kaam hai ye jin ke hausle hain ziyaad  
