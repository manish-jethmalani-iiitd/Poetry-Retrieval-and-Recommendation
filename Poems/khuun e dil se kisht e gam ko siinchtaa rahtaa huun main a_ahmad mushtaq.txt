khun-e-dil se kisht-e-gham ko sinchta rahta huun main  
khali kaghaz par lakiren khinchta rahta huun main  
aaj se mujh par mukammal ho gaya din-e-firaq  
haan tasavvur men bhi ab tujh se juda rahta huun main  
tu dayar-e-husn hai unchi rahe teri fasil  
main huun darvaza mohabbat kaa, khula rahta huun main  
shaam tak khinche liye phirte hain is duniya ke kaam  
sub.h tak farsh-e-nadamat par pada rahta huun main  
haan kabhi mujh par bhi ho jaata hai mausam ka asar  
haan kisi din shaki-e-ab-o-hava rahta huun main  
ahl-e-duniya se ta.alluq qat.a hota hi nahin  
bhuul jaane par bhi surat-ashna rahta huun main  
khun-e-dil se kisht-e-gham ko sinchta rahta hun main  
khali kaghaz par lakiren khinchta rahta hun main  
aaj se mujh par mukammal ho gaya din-e-firaq  
han tasawwur mein bhi ab tujh se juda rahta hun main  
tu dayar-e-husn hai unchi rahe teri fasil  
main hun darwaza mohabbat ka, khula rahta hun main  
sham tak khinche liye phirte hain is duniya ke kaam  
subh tak farsh-e-nadamat par pada rahta hun main  
han kabhi mujh par bhi ho jata hai mausam ka asar  
han kisi din shaki-e-ab-o-hawa rahta hun main  
ahl-e-duniya se talluq qata hota hi nahin  
bhul jaane par bhi surat-ashna rahta hun main  
