na daa.im gham hai ne ishrat kabhi yuun hai kabhi vuun hai  
tabaddul yaan hai har saa.at kabhi yuun hai kabhi vuun hai  
gareban-chak huun gaahe udata khaak huun gaahe  
liye phirti mujhe vahshat kabhi yuun hai kabhi vuun hai  
abhi hain vo mire hamdam abhi ho ja.enge dushman  
nahin ik vaz.a par sohbat kabhi yuun hai kabhi vuun hai  
jo shakl-e-shisha giryan huun to misl-e-jam khandan huun  
yahi hai yaan ki kaifiyyat kabhi yuun hai kabhi vuun hai  
kisi vaqt ashk hain jaari kisi vaqt aah aur zaari  
gharaz hal-e-gham-e-furqat kabhi yuun hai kabhi vuun hai  
koi din hai bahar-e-gul phir akhir hai khizan bilkul  
chaman hai manzil-e-ibrat kabhi yuun hai kabhi vuun hai  
'zafar' ik baat par daa.im vo hove kis tarah qaa.im  
jo apni pherta niyyat kabhi yuun hai kabhi vuun hai  
na daim gham hai ne ishrat kabhi yun hai kabhi wun hai  
tabaddul yan hai har saat kabhi yun hai kabhi wun hai  
gareban-chaak hun gahe udata khak hun gahe  
liye phirti mujhe wahshat kabhi yun hai kabhi wun hai  
abhi hain wo mere hamdam abhi ho jaenge dushman  
nahin ek waza par sohbat kabhi yun hai kabhi wun hai  
jo shakl-e-shisha giryan hun to misl-e-jam khandan hun  
yahi hai yan ki kaifiyyat kabhi yun hai kabhi wun hai  
kisi waqt ashk hain jari kisi waqt aah aur zari  
gharaz haal-e-gham-e-furqat kabhi yun hai kabhi wun hai  
koi din hai bahaar-e-gul phir aakhir hai khizan bilkul  
chaman hai manzil-e-ibrat kabhi yun hai kabhi wun hai  
'zafar' ek baat par daim wo howe kis tarah qaim  
jo apni pherta niyyat kabhi yun hai kabhi wun hai  
