mira jahan abhi mera jahan bana hi nahin  
zamin bani hi nahin asman bana hi nahin  
hazar sabz sahi ra.egan si lagti hai  
vo shakh jis pe kabhi ashiyan bana hi nahin  
koi bhi surat-e-halat der pa na hui  
jo gham aziiz hua javedan bana hi nahin  
jis inqalab ki surkhi mire lahu ne likhi  
vo inqalab miri dastan bana hi nahin  
bahut si aur bhi sharten hain karvan ke liye  
hujum se to kabhi karvan bana hi nahin  
mera jahan abhi mera jahan bana hi nahin  
zamin bani hi nahin aasman bana hi nahin  
hazar sabz sahi raegan si lagti hai  
wo shakh jis pe kabhi aashiyan bana hi nahin  
koi bhi surat-e-haalat der pa na hui  
jo gham aziz hua jawedan bana hi nahin  
jis inqalab ki surkhi mere lahu ne likhi  
wo inqalab meri dastan bana hi nahin  
bahut si aur bhi sharten hain karwan ke liye  
hujum se to kabhi karwan bana hi nahin  
