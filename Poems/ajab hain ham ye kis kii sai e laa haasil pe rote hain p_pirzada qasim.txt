ajab hain ham ye kis ki sa.i-e-la-hasil pe rote hain  
abhi zinda hain aur nakami-e-qatil pe rote hain  
hamen rah rah ke tufan ki rifaqat yaad aati hai  
hain ab asuda-e-sahil khade sahil pe rote hain  
bahut ham ko rulaya mazi-o-imroz ne so ab  
nashat-e-girya aisa hai ki mustaqbil pe rote hain  
giroh-e-ashiqan tha shahr-e-girya un ki manzil thi  
ye raste bhar bhi rote aa.e ab manzil pe rote hain  
kahan rote hain ham aghaz-e-tansikh-e-ta.alluq par  
jo khinchi ja chuki hai us had-e-fasil pe rote hain  
ajab hain hum ye kis ki sai-e-la-hasil pe rote hain  
abhi zinda hain aur nakaami-e-qatil pe rote hain  
hamein rah rah ke tufan ki rifaqat yaad aati hai  
hain ab aasuda-e-sahil khade sahil pe rote hain  
bahut hum ko rulaya mazi-o-imroz ne so ab  
nashat-e-girya aisa hai ki mustaqbil pe rote hain  
giroh-e-ashiqan tha shahr-e-girya un ki manzil thi  
ye raste bhar bhi rote aae ab manzil pe rote hain  
kahan rote hain hum aaghaz-e-tansikh-e-talluq par  
jo khinchi ja chuki hai us had-e-fasil pe rote hain  
