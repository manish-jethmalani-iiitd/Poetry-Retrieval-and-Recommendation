abla-pa koi guzra tha jo pichhle san men  
surkh kanton ki bahar aa.i hai ab ke ban men  
dekhna rang-e-badan yaar ke pairahan men  
chandni duudh si chhitki hai mire angan men  
dekhna dida-varo amad-e-tufan to nahin  
tapki hai dard ki ek buund mire daman men  
main ham-aghosh-e-sanam tha magar a pir-e-haram  
ye shikan kaise padi aap ke pairahan men  
kuchh na kuchh aaj asiron ne kaha to hai zarur  
ek ik gul se lipatti hai saba gulshan men  
sahal itne bhi nahin ai sitam-ijad ki ham  
thaam lete hain gareban divane-pan men  
sar taslim nahin bazu-e-qatil ka javab  
akhirash maare ga.e khud bhi masiha an men  
ja rahe ho to zara dekhna tum bhi 'majruh'  
meri ankhen vahin zindan ke kisi rauzan men  
aabla-pa koi guzra tha jo pichhle san mein  
surkh kanton ki bahaar aai hai ab ke ban mein  
dekhna rang-e-badan yar ke pairahan mein  
chandni dudh si chhitki hai mere aangan mein  
dekhna dida-waro aamad-e-tufan to nahin  
tapki hai dard ki ek bund mere daman mein  
main ham-aghosh-e-sanam tha magar a pir-e-haram  
ye shikan kaise padi aap ke pairahan mein  
kuchh na kuchh aaj asiron ne kaha to hai zarur  
ek ek gul se lipatti hai saba gulshan mein  
sahal itne bhi nahin ai sitam-ijad ki hum  
tham lete hain gareban diwane-pan mein  
sar taslim nahin bazu-e-qatil ka jawab  
aakhirash mare gae khud bhi masiha an mein  
ja rahe ho to zara dekhna tum bhi 'majruh'  
meri aankhen wahin zindan ke kisi rauzan mein  
