dasne lage hain khvab magar kis se boliye  
main janti thi paal rahi huun sanpoliye  
bas ye hua ki us ne takalluf se baat ki  
aur ham ne rote rote dupatte bhigo liye  
palkon pe kachchi nindon ka ras phailta ho jab  
aise men aankh dhuup ke rukh kaise kholiye  
teri barhana-pa.i ke dukh bantte hue  
ham ne khud apne paanv men kante chubho liye  
main tera naam le ke tazabzub men pad ga.i  
sab log apne apne azizon ko ro liye  
khush-bu kahin na jaa.e pa israr hai bahut  
aur ye bhi aarzu ki zara zulf kholiye  
tasvir jab na.i hai naya canvas bhi hai  
phir tashtari men rang purane na gholiye  
dasne lage hain khwab magar kis se boliye  
main jaanti thi pal rahi hun sanpoliye  
bas ye hua ki us ne takalluf se baat ki  
aur hum ne rote rote dupatte bhigo liye  
palkon pe kachchi nindon ka ras phailta ho jab  
aise mein aankh dhup ke rukh kaise kholiye  
teri barhana-pai ke dukh bantte hue  
hum ne khud apne panw mein kante chubho liye  
main tera nam le ke tazabzub mein pad gai  
sab log apne apne azizon ko ro liye  
khush-bu kahin na jae pa israr hai bahut  
aur ye bhi aarzu ki zara zulf kholiye  
taswir jab nai hai naya canwas bhi hai  
phir tashtari mein rang purane na gholiye  
