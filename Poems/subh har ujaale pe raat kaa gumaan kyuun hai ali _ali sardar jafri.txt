sub.h har ujale pe raat ka guman kyuun hai  
jal rahi hai kya dharti arsh pe dhuan kyuun hai  
khanjaron ki sazish par kab talak ye khamoshi  
ruuh kyuun hai yakh-basta naghma be-zaban kyuun hai  
rasta nahin chalte sirf khaak udate hain  
karvan se bhi aage gard-e-karvan kyuun hai  
kuchh kami nahin lekin koi kuchh to batlao  
ishq is sitamgar ka shauq ka ziyan kyuun hai  
ham to ghar se nikle the jitne ko dil sab ka  
tegh haath men kyuun hai dosh par kaman kyuun hai  
ye hai bazm-e-mai-noshi is men sab barabar hain  
phir hisab-e-saqi men suud kyuun ziyan kyuun hai  
den kis nigah ki hai kin labon ki barakat hai  
tum men 'ja.afari' itni shokhi-e-bayan kyuun hai  
subh har ujale pe raat ka guman kyun hai  
jal rahi hai kya dharti arsh pe dhuan kyun hai  
khanjaron ki sazish par kab talak ye khamoshi  
ruh kyun hai yakh-basta naghma be-zaban kyun hai  
rasta nahin chalte sirf khak udate hain  
karwan se bhi aage gard-e-karwan kyun hai  
kuchh kami nahin lekin koi kuchh to batlao  
ishq is sitamgar ka shauq ka ziyan kyun hai  
hum to ghar se nikle the jitne ko dil sab ka  
tegh hath mein kyun hai dosh par kaman kyun hai  
ye hai bazm-e-mai-noshi is mein sab barabar hain  
phir hisab-e-saqi mein sud kyun ziyan kyun hai  
den kis nigah ki hai kin labon ki barakat hai  
tum mein 'jafari' itni shokhi-e-bayan kyun hai  
