ye misra.a nahin hai vazifa mira hai  
khuda hai mohabbat mohabbat khuda hai  
kahun kis tarah main ki vo bevafa hai  
mujhe us ki majburiyon ka pata hai  
hava ko bahut sar-kashi ka nasha hai  
magar ye na bhule diya bhi diya hai  
main us se juda huun vo mujh se juda hai  
mohabbat ke maron pe fazl-e-khuda hai  
nazar men hai jalte makanon ka manzar  
chamakte hain jugnu to dil kanpta hai  
unhen bhulna ya unhen yaad karna  
vo bichhde hain jab se yahi mashghala hai  
guzarta hai har shakhs chehra chhupa.e  
koi raah men a.ina rakh gaya hai  
badi jaan leva hain maazi ki yaden  
bhulane ko ji bhi nahin chahta hai  
kahan tu 'khumar' aur kahan kufr tauba  
tujhe parsaon ne bahka diya hai  
ye misra nahin hai wazifa mera hai  
khuda hai mohabbat mohabbat khuda hai  
kahun kis tarah main ki wo bewafa hai  
mujhe us ki majburiyon ka pata hai  
hawa ko bahut sar-kashi ka nasha hai  
magar ye na bhule diya bhi diya hai  
main us se juda hun wo mujh se juda hai  
mohabbat ke maron pe fazl-e-khuda hai  
nazar mein hai jalte makanon ka manzar  
chamakte hain jugnu to dil kanpta hai  
unhen bhulna ya unhen yaad karna  
wo bichhde hain jab se yahi mashghala hai  
guzarta hai har shakhs chehra chhupae  
koi rah mein aaina rakh gaya hai  
badi jaan lewa hain mazi ki yaaden  
bhulane ko ji bhi nahin chahta hai  
kahan tu 'khumar' aur kahan kufr tauba  
tujhe parsaon ne bahka diya hai  
