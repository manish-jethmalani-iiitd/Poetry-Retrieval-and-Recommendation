ye ruke ruke se aansu ye dabi dabi si aahen  
yunhi kab talak khudaya gham-e-zindagi nibahen  
kahin zulmaton men ghir kar hai talash-e-dasht-e-rahbar  
kahin jagmaga uthi hain mire naqsh-e-pa se rahen  
tire khanuman-kharabon ka chaman koi na sahra  
ye jahan bhi baith jaa.en vahin in ki bargahen  
kabhi jada-e-talab se jo phira huun dil-shikasta  
tiri aarzu ne hans kar vahin daal di hain banhen  
mire ahd men nahin hai ye nishan-e-sar-bulandi  
ye range hue amame ye jhuki jhuki kulahen  
ye ruke ruke se aansu ye dabi dabi si aahen  
yunhi kab talak khudaya gham-e-zindagi nibahen  
kahin zulmaton mein ghir kar hai talash-e-dasht-e-rahbar  
kahin jagmaga uthi hain mere naqsh-e-pa se rahen  
tere khanuman-kharabon ka chaman koi na sahra  
ye jahan bhi baith jaen wahin in ki bargahen  
kabhi jada-e-talab se jo phira hun dil-shikasta  
teri aarzu ne hans kar wahin dal di hain banhen  
mere ahd mein nahin hai ye nishan-e-sar-bulandi  
ye range hue amame ye jhuki jhuki kulahen  
