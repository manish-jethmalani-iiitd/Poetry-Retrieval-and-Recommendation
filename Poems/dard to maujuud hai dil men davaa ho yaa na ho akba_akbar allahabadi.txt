dard to maujud hai dil men dava ho ya na ho  
bandagi halat se zahir hai khuda ho ya na ho  
jhumti hai shakh-e-gul khilte hain ghunche dam-ba-dam  
ba-asar gulshan men tahrik-e-saba ho ya na ho  
vajd men laate hain mujh ko bulbulon ke zamzame  
aap ke nazdik ba-ma.ani sada ho ya na ho  
kar diya hai zindagi ne bazm-e-hasti men sharik  
us ka kuchh maqsud koi mudda.a ho ya na ho  
kyuun civil-surgeon ka aana rokta hai ham-nashin  
is men hai ik baat honour ki shifa ho ya na ho  
maulvi sahib na chhodenge khuda go bakhsh de  
gher hi lenge police vaale saza ho ya na ho  
membari se aap par to varnish ho ja.egi  
qaum ki halat men kuchh is se jila ho ya na ho  
mo'tariz kyuun ho agar samjhe tumhen sayyad dil  
aaise gesu huun to shubah daam ka ho ya na ho  
dard to maujud hai dil mein dawa ho ya na ho  
bandagi haalat se zahir hai khuda ho ya na ho  
jhumti hai shakh-e-gul khilte hain ghunche dam-ba-dam  
ba-asar gulshan mein tahrik-e-saba ho ya na ho  
wajd mein late hain mujh ko bulbulon ke zamzame  
aap ke nazdik ba-mani sada ho ya na ho  
kar diya hai zindagi ne bazm-e-hasti mein sharik  
us ka kuchh maqsud koi muddaa ho ya na ho  
kyun ciwil-surgeon ka aana rokta hai ham-nashin  
is mein hai ek baat honour ki shifa ho ya na ho  
maulwi sahib na chhodenge khuda go bakhsh de  
gher hi lenge police wale saza ho ya na ho  
membari se aap par to warnish ho jaegi  
qaum ki haalat mein kuchh is se jila ho ya na ho  
mo'tariz kyun ho agar samjhe tumhein sayyaad dil  
aaise gesu hun to shubah dam ka ho ya na ho  
