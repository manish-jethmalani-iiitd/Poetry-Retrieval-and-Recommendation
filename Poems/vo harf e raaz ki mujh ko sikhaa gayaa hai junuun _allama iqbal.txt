vo harf-e-raz ki mujh ko sikha gaya hai junun  
khuda mujhe nafas-e-jabra.il de to kahun  
sitara kya miri taqdir ki khabar dega  
vo khud farakhi-e-aflak men hai khvar o zubun  
hayat kya hai khayal o nazar ki majzubi  
khudi ki maut hai andesha-ha-e-guna-gun  
ajab maza hai mujhe lazzat-e-khudi de kar  
vo chahte hain ki main apne aap men na rahun  
zamir-e-pak o nigah-e-buland o masti-e-shauq  
na mal-o-daulat-e-qarun na fikr-e-aflatun  
sabaq mila hai ye meraj-e-mustafa se mujhe  
ki alam-e-bashariyat ki zad men hai gardun  
ye ka.enat abhi na-tamam hai shayad  
ki aa rahi hai damadam sada-e-kun-fayakun  
ilaaj atish-e-'rumi' ke soz men hai tira  
tiri khirad pe hai ghalib firangiyon ka fusun  
usi ke faiz se meri nigah hai raushan  
usi ke faiz se mere subu men hai jehun  
wo harf-e-raaz ki mujh ko sikha gaya hai junun  
khuda mujhe nafas-e-jabrail de to kahun  
sitara kya meri taqdir ki khabar dega  
wo khud farakhi-e-aflak mein hai khwar o zubun  
hayat kya hai khayal o nazar ki majzubi  
khudi ki maut hai andesha-ha-e-guna-gun  
ajab maza hai mujhe lazzat-e-khudi de kar  
wo chahte hain ki main apne aap mein na rahun  
zamir-e-pak o nigah-e-buland o masti-e-shauq  
na mal-o-daulat-e-qarun na fikr-e-aflatun  
sabaq mila hai ye meraj-e-mustafa se mujhe  
ki aalam-e-bashariyat ki zad mein hai gardun  
ye kaenat abhi na-tamam hai shayad  
ki aa rahi hai damadam sada-e-kun-fayakun  
ilaj aatish-e-'rumi' ke soz mein hai tera  
teri khirad pe hai ghaalib firangiyon ka fusun  
usi ke faiz se meri nigah hai raushan  
usi ke faiz se mere subu mein hai jehun  
