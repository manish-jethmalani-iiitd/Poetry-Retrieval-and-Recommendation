ai husn-e-yar sharm ye kya inqalab hai  
tujh se ziyada dard tira kamyab hai  
ashiq ki be-dili ka taghaful nahin javab  
us ka bas ek josh-e-mohabbat javab hai  
teri inayaten ki nahin nazr-e-jan qubul  
teri navazishen ki zamana kharab hai  
ai husn apni hausla-afza.iyan to dekh  
maana ki chashm-e-shauq bahut be-hijab hai  
main ishq-e-be-niyaz huun tum husn-e-be-panah  
mera javab hai na tumhara javab hai  
mai-khana hai usi ka ye duniya usi ki hai  
jis tishna-lab ke haath men jam-e-sharab hai  
us se dil-e-tabah ki rudad kya kahun  
jo ye na sun sake ki zamana kharab hai  
ai mohtasib na phenk mire mohtasib na phenk  
zalim sharab hai are zalim sharab hai  
apne hudud se na badhe koi ishq men  
jo zarra jis jagah hai vahin aftab hai  
vo laakh samne hon magar is ka kya ilaaj  
dil manta nahin ki nazar kamyab hai  
meri nigah-e-shauq bhi kuchh kam nahin magar  
phir bhi tira shabab tira hi shabab hai  
manus-e-e'tibar-e-karam kyuun kiya mujhe  
ab har khata-e-shauq isi ka javab hai  
main us ka a.ina huun vo hai mera a.ina  
meri nazar se us ki nazar kamyab hai  
tanha.i-e-firaq ke qurban ja.iye  
main huun khayal-e-yar hai chashm-e-pur-ab hai  
sarmaya-e-firaq 'jigar' aah kuchh na puchh  
ab jaan hai so apne liye khud azaab hai  
ai husn-e-yar sharm ye kya inqalab hai  
tujh se ziyaada dard tera kaamyab hai  
aashiq ki be-dili ka taghaful nahin jawab  
us ka bas ek josh-e-mohabbat jawab hai  
teri inayaten ki nahin nazr-e-jaan qubul  
teri nawazishen ki zamana kharab hai  
ai husn apni hausla-afzaiyan to dekh  
mana ki chashm-e-shauq bahut be-hijab hai  
main ishq-e-be-niyaz hun tum husn-e-be-panah  
mera jawab hai na tumhaara jawab hai  
mai-khana hai usi ka ye duniya usi ki hai  
jis tishna-lab ke hath mein jam-e-sharab hai  
us se dil-e-tabah ki rudad kya kahun  
jo ye na sun sake ki zamana kharab hai  
ai mohtasib na phenk mere mohtasib na phenk  
zalim sharab hai are zalim sharab hai  
apne hudud se na badhe koi ishq mein  
jo zarra jis jagah hai wahin aaftab hai  
wo lakh samne hon magar is ka kya ilaj  
dil manta nahin ki nazar kaamyab hai  
meri nigah-e-shauq bhi kuchh kam nahin magar  
phir bhi tera shabab tera hi shabab hai  
manus-e-e'tibar-e-karam kyun kiya mujhe  
ab har khata-e-shauq isi ka jawab hai  
main us ka aaina hun wo hai mera aaina  
meri nazar se us ki nazar kaamyab hai  
tanhai-e-firaq ke qurban jaiye  
main hun khayal-e-yar hai chashm-e-pur-ab hai  
sarmaya-e-firaq 'jigar' aah kuchh na puchh  
ab jaan hai so apne liye khud azab hai  
