musalman ke lahu men hai saliqa dil-navazi ka  
muravvat husn-e-alam-gir hai mardan-e-ghazi ka  
shikayat hai mujhe ya rab khudavandan-e-maktab se  
sabaq shahin bachchon ko de rahe hain khak-bazi ka  
bahut muddat ke nakhchiron ka andaz-e-nigah badla  
ki main ne faash kar daala tariqa shah-bazi ka  
qalandar juz do harf-e-la-ilah kuchh bhi nahin rakhta  
faqih-e-shahr qarun hai lughat-ha-e-hijazi ka  
hadis-e-bada-o-mina-o-jam aati nahin mujh ko  
na kar khara-shigafon se taqaza shisha-sazi ka  
kahan se tu ne ai 'iqbal' sikhi hai ye darveshi  
ki charcha padshahon men hai teri be-niyazi ka  
musalman ke lahu mein hai saliqa dil-nawazi ka  
murawwat husn-e-alam-gir hai mardan-e-ghazi ka  
shikayat hai mujhe ya rab khudawandan-e-maktab se  
sabaq shahin bachchon ko de rahe hain khak-bazi ka  
bahut muddat ke nakhchiron ka andaz-e-nigah badla  
ki main ne fash kar dala tariqa shah-bazi ka  
qalandar juz do harf-e-la-ilah kuchh bhi nahin rakhta  
faqih-e-shahr qarun hai lughat-ha-e-hijazi ka  
hadis-e-baada-o-mina-o-jam aati nahin mujh ko  
na kar khara-shigafon se taqaza shisha-sazi ka  
kahan se tu ne ai 'iqbaal' sikhi hai ye darweshi  
ki charcha padshahon mein hai teri be-niyazi ka  
