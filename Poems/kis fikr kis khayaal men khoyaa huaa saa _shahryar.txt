kis fikr kis khayal men khoya hua sa hai  
dil aaj teri yaad ko bhula hua sa hai  
gulshan men is tarah se kab aa.i thi fasl-e-gul  
har phuul apni shakh se tuuta hua sa hai  
chal chal ke thak gaya hai ki manzil nahin koi  
kyuun vaqt ek mod pe thahra hua sa hai  
kya hadisa hua hai jahan men ki aaj phir  
chehra har ek shakhs ka utra hua sa hai  
nazrana tere husn ko kya den ki apne paas  
le de ke ek dil hai so tuuta hua sa hai  
pahle the jo bhi aaj magar karobar-e-ishq  
duniya ke karobar se milta hua sa hai  
lagta hai us ki baton se ye 'shahryar' bhi  
yaron ke iltifat ka maara hua sa hai  
kis fikr kis khayal mein khoya hua sa hai  
dil aaj teri yaad ko bhula hua sa hai  
gulshan mein is tarah se kab aai thi fasl-e-gul  
har phul apni shakh se tuta hua sa hai  
chal chal ke thak gaya hai ki manzil nahin koi  
kyun waqt ek mod pe thahra hua sa hai  
kya hadisa hua hai jahan mein ki aaj phir  
chehra har ek shakhs ka utra hua sa hai  
nazrana tere husn ko kya den ki apne pas  
le de ke ek dil hai so tuta hua sa hai  
pahle the jo bhi aaj magar karobar-e-ishq  
duniya ke karobar se milta hua sa hai  
lagta hai us ki baaton se ye 'shahryar' bhi  
yaron ke iltifat ka mara hua sa hai  
