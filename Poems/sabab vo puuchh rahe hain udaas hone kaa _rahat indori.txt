sabab vo puchh rahe hain udaas hone ka  
mira mizaj nahin be-libas hone ka  
naya bahana hai har pal udaas hone ka  
ye fa.eda hai tire ghar ke paas hone ka  
mahakti raat ke lamho nazar rakho mujh par  
bahana dhund raha huun udaas hone ka  
main tere paas bata kis gharaz se aaya huun  
subut de mujhe chehra-shanas hone ka  
miri ghazal se bana zehn men koi tasvir  
sabab na puchh mire devdas hone ka  
kahan ho aao miri bhuli-bisri yaado aao  
khush-amdid hai mausam udaas hone ka  
ka.i dinon se tabi.at miri udaas na thi  
yahi javaz bahut hai udaas hone ka  
main ahmiyat bhi samajhta huun qahqahon ki magar  
maza kuchh apna alag hai udaas hone ka  
mire labon se tabassum mazaq karne laga  
main likh raha tha qasida udaas hone ka  
pata nahin ye parinde kahan se aa pahunche  
abhi zamana kahan tha udaas hone ka  
main kah raha huun ki ai dil idhar-udhar na bhatak  
guzar na jaa.e zamana udaas hone ka  
sabab wo puchh rahe hain udas hone ka  
mera mizaj nahin be-libas hone ka  
naya bahana hai har pal udas hone ka  
ye faeda hai tere ghar ke pas hone ka  
mahakti raat ke lamho nazar rakho mujh par  
bahana dhund raha hun udas hone ka  
main tere pas bata kis gharaz se aaya hun  
subut de mujhe chehra-shanas hone ka  
meri ghazal se bana zehn mein koi taswir  
sabab na puchh mere dewdas hone ka  
kahan ho aao meri bhuli-bisri yaado aao  
khush-amdid hai mausam udas hone ka  
kai dinon se tabiat meri udas na thi  
yahi jawaz bahut hai udas hone ka  
main ahmiyat bhi samajhta hun qahqahon ki magar  
maza kuchh apna alag hai udas hone ka  
mere labon se tabassum mazaq karne laga  
main likh raha tha qasida udas hone ka  
pata nahin ye parinde kahan se aa pahunche  
abhi zamana kahan tha udas hone ka  
main kah raha hun ki ai dil idhar-udhar na bhatak  
guzar na jae zamana udas hone ka  
