tiir par tiir lagao tumhen dar kis ka hai  
siina kis ka hai miri jaan jigar kis ka hai  
khauf-e-mizan-e-qayamat nahin mujh ko ai dost  
tu agar hai mire palle men to dar kis ka hai  
koi aata hai adam se to koi jaata hai  
sakht donon men khuda jaane safar kis ka hai  
chhup raha hai qafas-e-tan men jo har ta.ir-e-dil  
aankh khole hue shahin-e-nazar kis ka hai  
nam-e-sha.ir na sahi sher ka mazmun ho khuub  
phal se matlab hamen kya kaam shajar kis ka hai  
said karne se jo hai ta.ir-e-dil ke munkir  
ai kaman-dar tire tiir men par kis ka hai  
meri hairat ka shab-e-vasl ye baa.is hai 'amir'  
sar ba-zanu huun ki zaanu pe ye sar kis ka hai  
tir par tir lagao tumhein dar kis ka hai  
sina kis ka hai meri jaan jigar kis ka hai  
khauf-e-mizan-e-qayamat nahin mujh ko ai dost  
tu agar hai mere palle mein to dar kis ka hai  
koi aata hai adam se to koi jata hai  
sakht donon mein khuda jaane safar kis ka hai  
chhup raha hai qafas-e-tan mein jo har tair-e-dil  
aankh khole hue shahin-e-nazar kis ka hai  
nam-e-shair na sahi sher ka mazmun ho khub  
phal se matlab hamein kya kaam shajar kis ka hai  
said karne se jo hai tair-e-dil ke munkir  
ai kaman-dar tere tir mein par kis ka hai  
meri hairat ka shab-e-wasl ye bais hai 'amir'  
sar ba-zanu hun ki zanu pe ye sar kis ka hai  
