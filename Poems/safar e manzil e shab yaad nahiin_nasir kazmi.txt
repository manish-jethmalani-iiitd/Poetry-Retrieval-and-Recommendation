safar-e-manzil-e-shab yaad nahin  
log rukhsat hue kab yaad nahin  
avvalin qurb ki sarshari men  
kitne arman the jo ab yaad nahin  
dil men har vaqt chubhan rahti thi  
thi mujhe kis ki talab yaad nahin  
vo sitara thi ki shabnam thi ki phuul  
ek surat thi ajab yaad nahin  
kaisi viran hai guzar-gah-e-khayal  
jab se vo aariz o lab yaad nahin  
bhulte jaate hain maazi ke dayar  
yaad aa.en bhi to sab yaad nahin  
aisa uljha huun gham-e-duniya men  
ek bhi khvab-e-tarab yaad nahin  
rishta-e-jan tha kabhi jis ka khayal  
us ki surat bhi to ab yaad nahin  
ye haqiqat hai ki ahbab ko ham  
yaad hi kab the jo ab yaad nahin  
yaad hai sair-e-charaghan 'nasir'  
dil ke bujhne ka sabab yaad nahin  
safar-e-manzil-e-shab yaad nahin  
log rukhsat hue kab yaad nahin  
awwalin qurb ki sarshaari mein  
kitne arman the jo ab yaad nahin  
dil mein har waqt chubhan rahti thi  
thi mujhe kis ki talab yaad nahin  
wo sitara thi ki shabnam thi ki phul  
ek surat thi ajab yaad nahin  
kaisi viran hai guzar-gah-e-khayal  
jab se wo aariz o lab yaad nahin  
bhulte jate hain mazi ke dayar  
yaad aaen bhi to sab yaad nahin  
aisa uljha hun gham-e-duniya mein  
ek bhi khwab-e-tarab yaad nahin  
rishta-e-jaan tha kabhi jis ka khayal  
us ki surat bhi to ab yaad nahin  
ye haqiqat hai ki ahbab ko hum  
yaad hi kab the jo ab yaad nahin  
yaad hai sair-e-charaghan 'nasir'  
dil ke bujhne ka sabab yaad nahin  
