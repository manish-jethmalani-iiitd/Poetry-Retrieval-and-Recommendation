hijr ke haath se ab khaak pade jiine men  
dard ik aur utha aah naya siine men  
khun-e-dil piine se jo kuchh hai halavat ham ko  
ye maza aur kisi ko nahin mai piine men  
dil ko kis shakl se apne na musaffa rakkhun  
jalva-gar yaar ki surat hai is a.ine men  
ashk o lakht-e-jigar ankhon men nahin hain mere  
hain bhare laal o guhar ishq ke ganjine men  
shakl-e-a.ina 'zafar' se to na rakh dil men khayal  
kuchh maza bhi hai bhala jaan miri lene men  
hijr ke hath se ab khak pade jine mein  
dard ek aur utha aah naya sine mein  
khun-e-dil pine se jo kuchh hai halawat hum ko  
ye maza aur kisi ko nahin mai pine mein  
dil ko kis shakl se apne na musaffa rakkhun  
jalwa-gar yar ki surat hai is aaine mein  
ashk o lakht-e-jigar aankhon mein nahin hain mere  
hain bhare lal o guhar ishq ke ganjine mein  
shakl-e-aina 'zafar' se to na rakh dil mein khayal  
kuchh maza bhi hai bhala jaan meri lene mein  
