chalo ham hi pahal kar den ki ham se bad-guman kyuun ho  
koi rishta zara si zid ki khatir ra.egan kyuun ho  
main zinda huun to is zinda-zamiri ki badaulat hi  
jo bole tere lahje men bhala meri zaban kyuun ho  
saval akhir ye ik din dekhna ham hi utha.enge  
na samjhe jo zamin ke gham vo apna asman kyuun ho  
hamari guftugu ki aur bhi samten bahut si hain  
kisi ka dil dukhane hi ko phir apni zaban kyuun ho  
bikhar kar rah gaya hamsa.egi ka khvab hi varna  
diye is ghar men raushan hon to us ghar men dhuan kyuun ho  
mohabbat asman ko jab zamin karne ki zid thahri  
to phir buzdil usulon ki sharafat darmiyan kyuun ho  
ummiden saari duniya se 'vasim' aur khud men aise gham  
kisi pe kuchh na zahir ho to koi mehrban kyuun ho  
chalo hum hi pahal kar den ki hum se bad-guman kyun ho  
koi rishta zara si zid ki khatir raegan kyun ho  
main zinda hun to is zinda-zamiri ki badaulat hi  
jo bole tere lahje mein bhala meri zaban kyun ho  
sawal aakhir ye ek din dekhna hum hi uthaenge  
na samjhe jo zamin ke gham wo apna aasman kyun ho  
hamari guftugu ki aur bhi samten bahut si hain  
kisi ka dil dukhane hi ko phir apni zaban kyun ho  
bikhar kar rah gaya hamsaegi ka khwab hi warna  
diye is ghar mein raushan hon to us ghar mein dhuan kyun ho  
mohabbat aasman ko jab zamin karne ki zid thahri  
to phir buzdil usulon ki sharafat darmiyan kyun ho  
ummiden sari duniya se 'wasim' aur khud mein aise gham  
kisi pe kuchh na zahir ho to koi mehrban kyun ho  
