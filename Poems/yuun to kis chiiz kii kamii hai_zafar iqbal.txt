yuun to kis chiiz ki kami hai  
har shai lekin bikhar ga.i hai  
dariya hai ruka hua hamara  
sahra men ret bah rahi hai  
kya naqsh bana.iye ki ghar men  
divar kabhi nahin kabhi hai  
khvahish ka hisab bhi laga.un  
ladki to bahut napi tuli hai  
dil tang hai paas baithne se  
uthna chahun to rokti hai  
hoti jaati hai meri tashkil  
juun juun mujh men vo tutti hai  
tasvir-e-khizan lahu men ab ke  
piili piili hari hari hai  
bahar se chatan ki tarah huun  
andar ki faza men tharthari hai  
pairav nahin ek bhi 'zafar' ka  
kis maz.hab-e-sakht ka nabi hai  
yun to kis chiz ki kami hai  
har shai lekin bikhar gai hai  
dariya hai ruka hua hamara  
sahra mein ret bah rahi hai  
kya naqsh banaiye ki ghar mein  
diwar kabhi nahin kabhi hai  
khwahish ka hisab bhi lagaun  
ladki to bahut napi tuli hai  
dil tang hai pas baithne se  
uthna chahun to rokti hai  
hoti jati hai meri tashkil  
jun jun mujh mein wo tutti hai  
taswir-e-khizan lahu mein ab ke  
pili pili hari hari hai  
bahar se chatan ki tarah hun  
andar ki faza mein tharthari hai  
pairaw nahin ek bhi 'zafar' ka  
kis mazhab-e-sakht ka nabi hai  
