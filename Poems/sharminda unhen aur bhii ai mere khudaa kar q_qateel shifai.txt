sharminda unhen aur bhi ai mere khuda kar  
dastar jinhen di hai unhen sar bhi ata kar  
luuta hai sada jis ne hamen dost bana kar  
ham khush hain usi shakhs se phir haath mila kar  
dar hai ki na le jaa.e vo ham ko bhi chura kar  
ham laa.e hain ghar men jise mehman bana kar  
ik mauj dabe paanv ta.aqub men chali aa.i  
ham khush the bahut ret ki divar bana kar  
ham chahen ki mil jaa.en hamen dher se moti  
sidhi kisi pur-haul samundar men laga kar  
darkar ujala hai magar sahme hue hain  
kar de na andhera koi barud jala kar  
le is ne tira kasa-e-jan tod hi daala  
ja kucha-e-qatil men 'qatil' aur sada kar  
sharminda unhen aur bhi ai mere khuda kar  
dastar jinhen di hai unhen sar bhi ata kar  
luta hai sada jis ne hamein dost bana kar  
hum khush hain usi shakhs se phir hath mila kar  
dar hai ki na le jae wo hum ko bhi chura kar  
hum lae hain ghar mein jise mehman bana kar  
ek mauj dabe panw taaqub mein chali aai  
hum khush the bahut ret ki diwar bana kar  
hum chahen ki mil jaen hamein dher se moti  
sidhi kisi pur-haul samundar mein laga kar  
darkar ujala hai magar sahme hue hain  
kar de na andhera koi barud jala kar  
le is ne tera kasa-e-jaan tod hi dala  
ja kucha-e-qatil mein 'qatil' aur sada kar  
