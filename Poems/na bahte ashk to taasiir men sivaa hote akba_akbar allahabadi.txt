na bahte ashk to tasir men siva hote  
sadaf men rahte ye moti to be-baha hote  
mujh aise rind se rakhte zarur hi ulfat  
janab-e-shaikh agar ashiq-e-khuda hote  
gunahgaron ne dekha jamal-e-rahmat ko  
kahan nasib ye hota jo be-khata hote  
janab-e-hazrat-e-naseh ka vaah kya kahna  
jo ek baat na hoti to auliya hote  
mazaq-e-ishq nahin shekh men ye hai afsos  
ye chashni bhi jo hoti to kya se kya hote  
mahall-e-shukr hain 'akbar' ye darafshan nazmen  
har ik zaban ko ye moti nahin ata hote  
na bahte ashk to tasir mein siwa hote  
sadaf mein rahte ye moti to be-baha hote  
mujh aise rind se rakhte zarur hi ulfat  
janab-e-shaikh agar aashiq-e-khuda hote  
gunahgaron ne dekha jamal-e-rahmat ko  
kahan nasib ye hota jo be-khata hote  
janab-e-hazrat-e-naseh ka wah kya kahna  
jo ek baat na hoti to auliya hote  
mazaq-e-ishq nahin shekh mein ye hai afsos  
ye chashni bhi jo hoti to kya se kya hote  
mahall-e-shukr hain 'akbar' ye darafshan nazmen  
har ek zaban ko ye moti nahin ata hote  
