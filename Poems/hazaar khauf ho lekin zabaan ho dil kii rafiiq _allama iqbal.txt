hazar khauf ho lekin zaban ho dil ki rafiq  
yahi raha hai azal se qalandaron ka tariq  
hujum kyuun hai ziyada sharab-khane men  
faqat ye baat ki pir-e-mughan hai mard-e-khaliq  
ilaj-e-zof-e-yaqin in se ho nahin sakta  
gharib agarche hain 'razi' ke nukta-ha-e-daqiq  
murid-e-sada to ro ro ke ho gaya taa.ib  
khuda kare ki mile shaikh ko bhi ye taufiq  
usi tilism-e-kuhan men asiir hai aadam  
baghal men us ki hain ab tak butan-e-ahd-e-atiq  
mire liye to hai iqrar-e-bil-lisan bhi bahut  
hazar shukr ki mulla hain sahib-e-tasdiq  
agar ho ishq to hai kufr bhi musalmani  
na ho to mard-e-musalman bhi kafir o zindiq  
hazar khauf ho lekin zaban ho dil ki rafiq  
yahi raha hai azal se qalandaron ka tariq  
hujum kyun hai ziyaada sharab-khane mein  
faqat ye baat ki pir-e-mughan hai mard-e-khaliq  
ilaj-e-zof-e-yaqin in se ho nahin sakta  
gharib agarche hain 'raazi' ke nukta-ha-e-daqiq  
murid-e-sada to ro ro ke ho gaya taib  
khuda kare ki mile shaikh ko bhi ye taufiq  
usi tilism-e-kuhan mein asir hai aadam  
baghal mein us ki hain ab tak butan-e-ahd-e-atiq  
mere liye to hai iqrar-e-bil-lisan bhi bahut  
hazar shukr ki mulla hain sahib-e-tasdiq  
agar ho ishq to hai kufr bhi musalmani  
na ho to mard-e-musalman bhi kafir o zindiq  
