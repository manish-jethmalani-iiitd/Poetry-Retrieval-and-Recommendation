kabhi jo main ne masarrat ka ehtimam kiya  
bade tapak se gham ne mujhe salam kiya  
hazar tark-e-ta.alluq ka ehtimam kiya  
magar jahan vo mile dil ne apna kaam kiya  
zamane valon ke dar se utha na haath magar  
nazar se us ne ba-sad ma.azarat salam kiya  
kabhi hanse kabhi aahen bharin kabhi ro.e  
ba-qadr-e-martaba har gham ka ehtiram kiya  
hamare hisse ki mai kaam aa.e pyason ke  
ze-rah-e-khair gunah-e-shikast-e-jam kiya  
tulu-e-mahr se bhi ghar ki tirgi na ghati  
ik aur shab kati ya main ne din tamam kiya  
dua ye hai na hon gumrah ham-safar mere  
'khumar' main ne to apna safar tamam kiya  
kabhi jo main ne masarrat ka ehtimam kiya  
bade tapak se gham ne mujhe salam kiya  
hazar tark-e-talluq ka ehtimam kiya  
magar jahan wo mile dil ne apna kaam kiya  
zamane walon ke dar se utha na hath magar  
nazar se us ne ba-sad mazarat salam kiya  
kabhi hanse kabhi aahen bharin kabhi roe  
ba-qadr-e-martaba har gham ka ehtiram kiya  
hamare hisse ki mai kaam aae pyason ke  
ze-rah-e-khair gunah-e-shikast-e-jam kiya  
tulu-e-mahr se bhi ghar ki tirgi na ghati  
ek aur shab kati ya main ne din tamam kiya  
dua ye hai na hon gumrah ham-safar mere  
'khumar' main ne to apna safar tamam kiya  
