dil dhadakne ka sabab yaad aaya  
vo tiri yaad thi ab yaad aaya  
aaj mushkil tha sambhalna ai dost  
tu musibat men ajab yaad aaya  
din guzara tha badi mushkil se  
phir tira va.ada-e-shab yaad aaya  
tera bhula hua paiman-e-vafa  
mar rahenge agar ab yaad aaya  
phir ka.i log nazar se guzre  
phir koi shahr-e-tarab yaad aaya  
hal-e-dil ham bhi sunate lekin  
jab vo rukhsat hua tab yaad aaya  
baith kar saya-e-gul men 'nasir'  
ham bahut ro.e vo jab yaad aaya  
dil dhadakne ka sabab yaad aaya  
wo teri yaad thi ab yaad aaya  
aaj mushkil tha sambhalna ai dost  
tu musibat mein ajab yaad aaya  
din guzara tha badi mushkil se  
phir tera wada-e-shab yaad aaya  
tera bhula hua paiman-e-wafa  
mar rahenge agar ab yaad aaya  
phir kai log nazar se guzre  
phir koi shahr-e-tarab yaad aaya  
haal-e-dil hum bhi sunate lekin  
jab wo rukhsat hua tab yaad aaya  
baith kar saya-e-gul mein 'nasir'  
hum bahut roe wo jab yaad aaya  
