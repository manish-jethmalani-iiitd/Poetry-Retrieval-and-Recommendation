ab to ye bhi nahin raha ehsas  
dard hota hai ya nahin hota  
ishq jab tak na kar chuke rusva  
aadmi kaam ka nahin hota  
tuut padta hai daf.atan jo ishq  
besh-tar der-pa nahin hota  
vo bhi hota hai ek vaqt ki jab  
ma-siva ma-siva nahin hota  
haa.e kya ho gaya tabi.at ko  
gham bhi rahat-faza nahin hota  
dil hamara hai ya tumhara hai  
ham se ye faisla nahin hota  
jis pe teri nazar nahin hoti  
us ki janib khuda nahin hota  
main ki be-zar umr bhar ke liye  
dil ki dam-bhar juda nahin hota  
vo hamare qarib hote hain  
jab hamara pata nahin hota  
dil ko kya kya sukun hota hai  
jab koi aasra nahin hota  
ho ke ik baar samna un se  
phir kabhi samna nahin hota  
ab to ye bhi nahin raha ehsas  
dard hota hai ya nahin hota  
ishq jab tak na kar chuke ruswa  
aadmi kaam ka nahin hota  
tut padta hai dafatan jo ishq  
besh-tar der-pa nahin hota  
wo bhi hota hai ek waqt ki jab  
ma-siwa ma-siwa nahin hota  
hae kya ho gaya tabiat ko  
gham bhi rahat-faza nahin hota  
dil hamara hai ya tumhaara hai  
hum se ye faisla nahin hota  
jis pe teri nazar nahin hoti  
us ki jaanib khuda nahin hota  
main ki be-zar umr bhar ke liye  
dil ki dam-bhar juda nahin hota  
wo hamare qarib hote hain  
jab hamara pata nahin hota  
dil ko kya kya sukun hota hai  
jab koi aasra nahin hota  
ho ke ek bar samna un se  
phir kabhi samna nahin hota  
