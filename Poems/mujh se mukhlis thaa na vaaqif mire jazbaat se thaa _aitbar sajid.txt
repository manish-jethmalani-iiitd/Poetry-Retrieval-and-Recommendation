mujh se mukhlis tha na vaqif mire jazbat se tha  
us ka rishta to faqat apne mafadat se tha  
ab jo bichhda hai to kya ro.en juda.i pe tiri  
yahi andesha hamen pahli mulaqat se tha  
dil ke bujhne ka havaon se gila kya karna  
ye diya naza.a ke aalam men to kal raat se tha  
markaz-e-shahr men rahne pe musir thi khilqat  
aur main vabasta tire dil ke mazafat se tha  
main kharabon ka makin aur ta.alluq mera  
tere naate kabhi khvabon ke mahallat se tha  
lab-kusha.i pe khula us ke sukhan se iflas  
kitna arasta vo atlas-o-banat se tha  
mujh se mukhlis tha na waqif mere jazbaat se tha  
us ka rishta to faqat apne mafadat se tha  
ab jo bichhda hai to kya roen judai pe teri  
yahi andesha hamein pahli mulaqat se tha  
dil ke bujhne ka hawaon se gila kya karna  
ye diya naza ke aalam mein to kal raat se tha  
markaz-e-shahr mein rahne pe musir thi khilqat  
aur main wabasta tere dil ke mazafat se tha  
main kharabon ka makin aur talluq mera  
tere nate kabhi khwabon ke mahallat se tha  
lab-kushai pe khula us ke sukhan se iflas  
kitna aarasta wo atlas-o-banat se tha  
