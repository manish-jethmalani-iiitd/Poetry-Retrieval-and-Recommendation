vo bichhad kar bhi kahan mujh se juda hota hai  
ret par os se ik naam likha hota hai  
khaak ankhon se laga.i to ye ehsas hua  
apni mitti se har ik shakhs juda hota hai  
saari duniya ka safar khvab men kar daala hai  
koi manzar ho mira dekha hua hota hai  
main bhulana bhi nahin chahta is ko lekin  
mustaqil zakhm ka rahna bhi bura hota hai  
khauf men duube hue shahr ki qismat hai yahi  
muntazir rahta hai har shakhs ki kya hota hai  
wo bichhad kar bhi kahan mujh se juda hota hai  
ret par os se ek nam likha hota hai  
khak aankhon se lagai to ye ehsas hua  
apni mitti se har ek shakhs juda hota hai  
sari duniya ka safar khwab mein kar dala hai  
koi manzar ho mera dekha hua hota hai  
main bhulana bhi nahin chahta is ko lekin  
mustaqil zakhm ka rahna bhi bura hota hai  
khauf mein dube hue shahr ki qismat hai yahi  
muntazir rahta hai har shakhs ki kya hota hai  
