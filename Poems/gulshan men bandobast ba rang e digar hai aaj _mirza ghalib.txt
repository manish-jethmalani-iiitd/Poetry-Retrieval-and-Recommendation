gulshan men bandobast ba-rang-e-digar hai aaj  
qumri ka tauq halqa-e-bairun-e-dar hai aaj  
aata hai ek para-e-dil har fughan ke saath  
tar-e-nafas kamand-e-shikar-e-asar hai aaj  
ai afiyat kinara kar ai intizam chal  
sailab-e-girya darpai-e-divar-o-dar hai aaj  
ma.azuli-e-tapish hui ifrat-e-intizar  
chashm-e-kushada halqa-e-bairun-e-dar hai aaj  
hairat-farosh-e-sad-nigarani hai iztirar  
sar-rishta chak-e-jeb ka tar-e-nazar hai aaj  
huun dagh-e-nim-rangi-e-sham-e-visal-e-yar  
nur-e-charagh-e-bazm se josh-e-sahar hai aaj  
karti hai ajizi-e-safar sokhtan tamam  
pairahan-e-khasak men ghubar-e-sharar hai aaj  
ta-sub.h hai ba-manzil-e-maqsad rasidani  
dud-e-charagh-e-khana ghubar-e-safar hai aaj  
dur-uftada-e-chaman-e-fikr hai 'asad'  
murgh-e-khayal bulbul-e-be-bal-o-par hai aaj  
gulshan mein bandobast ba-rang-e-digar hai aaj  
qumri ka tauq halqa-e-bairun-e-dar hai aaj  
aata hai ek para-e-dil har fughan ke sath  
tar-e-nafas kamand-e-shikar-e-asar hai aaj  
ai aafiyat kinara kar ai intizam chal  
sailab-e-girya darpai-e-diwar-o-dar hai aaj  
mazuli-e-tapish hui ifraat-e-intizar  
chashm-e-kushada halqa-e-bairun-e-dar hai aaj  
hairat-farosh-e-sad-nigarani hai iztirar  
sar-rishta chaak-e-jeb ka tar-e-nazar hai aaj  
hun dagh-e-nim-rangi-e-sham-e-visal-e-yar  
nur-e-charagh-e-bazm se josh-e-sahar hai aaj  
karti hai aajizi-e-safar sokhtan tamam  
pairahan-e-khasak mein ghubar-e-sharar hai aaj  
ta-subh hai ba-manzil-e-maqsad rasidani  
dud-e-charagh-e-khana ghubar-e-safar hai aaj  
dur-uftada-e-chaman-e-fikr hai 'asad'  
murgh-e-khayal bulbul-e-be-baal-o-par hai aaj  
