miri zindagi pe na muskura mujhe zindagi ka alam nahin  
jise tere gham se ho vasta vo khizan bahar se kam nahin  
mira kufr hasil-e-zohd hai mira zohd hasil-e-kufr hai  
miri bandagi vo hai bandagi jo rahin-e-dair-o-haram nahin  
mujhe raas aa.en khuda kare yahi ishtibah ki sa.aten  
unhen aitabar-e-vafa to hai mujhe aitabar-e-sitam nahin  
vahi karvan vahi raste vahi zindagi vahi marhale  
magar apne apne maqam par kabhi tum nahin kabhi ham nahin  
na vo shan-e-jabr-e-shabab hai na vo rang-e-qahr-e-itab hai  
dil-e-be-qarar pe in dinon hai sitam yahi ki sitam nahin  
na fana miri na baqa miri mujhe ai 'shakil' na dhundhiye  
main kisi ka husn-e-khayal huun mira kuchh vajud o adam nahin  
meri zindagi pe na muskura mujhe zindagi ka alam nahin  
jise tere gham se ho wasta wo khizan bahaar se kam nahin  
mera kufr hasil-e-zohd hai mera zohd hasil-e-kufr hai  
meri bandagi wo hai bandagi jo rahin-e-dair-o-haram nahin  
mujhe ras aaen khuda kare yahi ishtibah ki saaten  
unhen aitabar-e-wafa to hai mujhe aitabar-e-sitam nahin  
wahi karwan wahi raste wahi zindagi wahi marhale  
magar apne apne maqam par kabhi tum nahin kabhi hum nahin  
na wo shan-e-jabr-e-shabab hai na wo rang-e-qahr-e-itab hai  
dil-e-be-qarar pe in dinon hai sitam yahi ki sitam nahin  
na fana meri na baqa meri mujhe ai 'shakil' na dhundhiye  
main kisi ka husn-e-khayal hun mera kuchh wajud o adam nahin  
