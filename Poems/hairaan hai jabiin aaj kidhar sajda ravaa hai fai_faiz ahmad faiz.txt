hairan hai jabin aaj kidhar sajda rava hai  
sar par hain khudavand sar-e-arsh khuda hai  
kab tak ise sinchoge tamanna-e-samar men  
ye sabr ka pauda to na phula na phala hai  
milta hai khiraj us ko tiri nan-e-javin se  
har badshah-e-vaqt tire dar ka gada hai  
har ek uqubat se hai talkhi men sava-tar  
vo rang jo na-karda gunahon ki saza hai  
ehsan liye kitne masiha-nafason ke  
kya kijiye dil ka na jala hai na bujha hai  
hairan hai jabin aaj kidhar sajda rawa hai  
sar par hain khudawand sar-e-arsh khuda hai  
kab tak ise sinchoge tamanna-e-samar mein  
ye sabr ka pauda to na phula na phala hai  
milta hai khiraj us ko teri nan-e-jawin se  
har baadshah-e-waqt tere dar ka gada hai  
har ek uqubat se hai talkhi mein sawa-tar  
wo rang jo na-karda gunahon ki saza hai  
ehsan liye kitne masiha-nafason ke  
kya kijiye dil ka na jala hai na bujha hai  
