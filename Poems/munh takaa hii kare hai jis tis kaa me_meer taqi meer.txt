munh taka hi kare hai jis tis ka  
hairati hai ye a.ina kis ka  
shaam se kuchh bujha sa rahta huun  
dil hua hai charagh muflis ka  
the bure mughbachon ke tevar lek  
shaikh mai-khane se bhala khiska  
daagh ankhon se khil rahe hain sab  
haath dasta hua hai nargis ka  
bahr kam-zarf hai basan-e-habab  
kasa-lais ab hua hai tu jis ka  
faiz ai abr chashm-e-tar se utha  
aaj daman vasi.a hai is ka  
taab kis ko jo hal-e-'mir' sune  
haal hi aur kuchh hai majlis ka  
munh taka hi kare hai jis tis ka  
hairati hai ye aaina kis ka  
sham se kuchh bujha sa rahta hun  
dil hua hai charagh muflis ka  
the bure mughbachon ke tewar lek  
shaikh mai-khane se bhala khiska  
dagh aankhon se khil rahe hain sab  
hath dasta hua hai nargis ka  
bahr kam-zarf hai basan-e-habab  
kasa-lais ab hua hai tu jis ka  
faiz ai abr chashm-e-tar se utha  
aaj daman wasia hai is ka  
tab kis ko jo haal-e-'mir' sune  
haal hi aur kuchh hai majlis ka  
