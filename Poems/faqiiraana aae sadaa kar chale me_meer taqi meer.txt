faqirana aa.e sada kar chale  
ki myaan khush raho ham dua kar chale  
jo tujh bin na jiine ko kahte the ham  
so is ahd ko ab vafa kar chale  
shifa apni taqdir hi men na thi  
ki maqdur tak to dava kar chale  
pade aise asbab payan-e-kar  
ki na-char yuun ji jala kar chale  
vo kya chiiz hai aah jis ke liye  
har ik chiiz se dil utha kar chale  
koi na-umidana karte nigah  
so tum ham se munh bhi chhupa kar chale  
bahut aarzu thi gali ki tiri  
so yaan se lahu men naha kar chale  
dikha.i diye yuun ki be-khud kiya  
hamen aap se bhi juda kar chale  
jabin sajda karte hi karte ga.i  
haq-e-bandagi ham ada kar chale  
parastish ki yaan tak ki ai but tujhe  
nazar men sabhon ki khuda kar chale  
jhade phuul jis rang gulbun se yuun  
chaman men jahan ke ham aa kar chale  
na dekha gham-e-dostan shukr hai  
hamin daagh apna dikha kar chale  
ga.i umr dar-band-e-fikr-e-ghazal  
so is fan ko aisa bada kar chale  
kahen kya jo puchhe koi ham se 'mir'  
jahan men tum aa.e the kya kar chale  
faqirana aae sada kar chale  
ki myan khush raho hum dua kar chale  
jo tujh bin na jine ko kahte the hum  
so is ahd ko ab wafa kar chale  
shifa apni taqdir hi mein na thi  
ki maqdur tak to dawa kar chale  
pade aise asbab payan-e-kar  
ki na-chaar yun ji jala kar chale  
wo kya chiz hai aah jis ke liye  
har ek chiz se dil utha kar chale  
koi na-umidana karte nigah  
so tum hum se munh bhi chhupa kar chale  
bahut aarzu thi gali ki teri  
so yan se lahu mein naha kar chale  
dikhai diye yun ki be-khud kiya  
hamein aap se bhi juda kar chale  
jabin sajda karte hi karte gai  
haq-e-bandagi hum ada kar chale  
parastish ki yan tak ki ai but tujhe  
nazar mein sabhon ki khuda kar chale  
jhade phul jis rang gulbun se yun  
chaman mein jahan ke hum aa kar chale  
na dekha gham-e-dostan shukr hai  
hamin dagh apna dikha kar chale  
gai umr dar-band-e-fikr-e-ghazal  
so is fan ko aisa bada kar chale  
kahen kya jo puchhe koi hum se 'mir'  
jahan mein tum aae the kya kar chale  
