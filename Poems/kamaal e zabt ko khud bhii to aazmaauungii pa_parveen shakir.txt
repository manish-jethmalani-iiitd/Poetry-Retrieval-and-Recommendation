kamal-e-zabt ko khud bhi to azma.ungi  
main apne haath se us ki dulhan saja.ungi  
supurd kar ke use chandni ke hathon men  
main apne ghar ke andheron ko laut a.ungi  
badan ke karb ko vo bhi samajh na pa.ega  
main dil men ro.ungi ankhon men muskura.ungi  
vo kya gaya ki rifaqat ke saare lutf ga.e  
main kis se ruuth sakungi kise mana.ungi  
ab us ka fan to kisi aur se hua mansub  
main kis ki nazm akele men gunguna.ungi  
vo ek rishta-e-benam bhi nahin lekin  
main ab bhi us ke isharon pe sar jhuka.ungi  
bichha diya tha gulabon ke saath apna vajud  
vo so ke utthe to khvabon ki raakh utha.ungi  
sama.aton men ghane jangalon ki sansen hain  
main ab kabhi tiri avaz sun na pa.ungi  
javaz dhund raha tha na.i mohabbat ka  
vo kah raha tha ki main us ko bhuul ja.ungi  
kamal-e-zabt ko khud bhi to aazmaungi  
main apne hath se us ki dulhan sajaungi  
supurd kar ke use chandni ke hathon mein  
main apne ghar ke andheron ko laut aaungi  
badan ke karb ko wo bhi samajh na paega  
main dil mein roungi aankhon mein muskuraungi  
wo kya gaya ki rifaqat ke sare lutf gae  
main kis se ruth sakungi kise manaungi  
ab us ka fan to kisi aur se hua mansub  
main kis ki nazm akele mein gungunaungi  
wo ek rishta-e-benam bhi nahin lekin  
main ab bhi us ke ishaaron pe sar jhukaungi  
bichha diya tha gulabon ke sath apna wajud  
wo so ke utthe to khwabon ki rakh uthaungi  
samaaton mein ghane jangalon ki sansen hain  
main ab kabhi teri aawaz sun na paungi  
jawaz dhund raha tha nai mohabbat ka  
wo kah raha tha ki main us ko bhul jaungi  
