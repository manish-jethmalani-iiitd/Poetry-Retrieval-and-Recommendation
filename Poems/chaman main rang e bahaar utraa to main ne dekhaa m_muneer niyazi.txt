chaman main rang-e-bahar utra to main ne dekha  
nazar se dil ka ghubar utra to main ne dekha  
main nim-shab asman ki vus.at ko dekhta tha  
zamin pe vo husn-zar utra to main ne dekha  
gali ke bahar tamam manzar badal ga.e the  
jo saya-e-ku-e-yar utra to main ne dekha  
khumar-e-mai men vo chehra kuchh aur lag raha tha  
dam-e-sahar jab khumar utra to main ne dekha  
ik aur dariya ka samna tha 'munir' mujh ko  
main ek dariya ke paar utra to main ne dekha  
chaman main rang-e-bahaar utra to main ne dekha  
nazar se dil ka ghubar utra to main ne dekha  
main nim-shab aasman ki wusat ko dekhta tha  
zamin pe wo husn-zar utra to main ne dekha  
gali ke bahar tamam manzar badal gae the  
jo saya-e-ku-e-yar utra to main ne dekha  
khumar-e-mai mein wo chehra kuchh aur lag raha tha  
dam-e-sahar jab khumar utra to main ne dekha  
ek aur dariya ka samna tha 'munir' mujh ko  
main ek dariya ke par utra to main ne dekha  
