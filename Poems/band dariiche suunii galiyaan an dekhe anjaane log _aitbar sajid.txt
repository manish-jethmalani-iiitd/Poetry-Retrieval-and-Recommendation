band dariche suuni galiyan an-dekhe anjane log  
kis nagri men aa nikle hain 'sajid' ham divane log  
ek hami na-vaqif thahre rup-nagar ki galiyon se  
bhes badal kar milne vaale sab jane-pahchane log  
din ko raat kahen so bar-haq sub.h ko shaam kahen so khuub  
aap ki baat ka kahna hi kya aap hue farzane log  
shikva kya aur kaisi shikayat akhir kuchh buniyad to ho  
tum par mera haq hi kya hai tum thahre begane log  
shahr kahan khali rahta hai ye dariya har-dam bahta hai  
aur bahut se mil ja.enge ham aise divane log  
suna hai us ke ahd-e-vafa men hava bhi muft nahin milti  
un galiyon men har har saans pe bharte hain jurmane log  
band dariche suni galiyan an-dekhe anjaane log  
kis nagri mein aa nikle hain 'sajid' hum diwane log  
ek hami na-waqif thahre rup-nagar ki galiyon se  
bhes badal kar milne wale sab jaane-pahchane log  
din ko raat kahen so bar-haq subh ko sham kahen so khub  
aap ki baat ka kahna hi kya aap hue farzane log  
shikwa kya aur kaisi shikayat aakhir kuchh buniyaad to ho  
tum par mera haq hi kya hai tum thahre begane log  
shahr kahan khali rahta hai ye dariya har-dam bahta hai  
aur bahut se mil jaenge hum aise diwane log  
suna hai us ke ahd-e-wafa mein hawa bhi muft nahin milti  
un galiyon mein har har sans pe bharte hain jurmane log  
