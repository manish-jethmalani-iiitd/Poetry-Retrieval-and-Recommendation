sitaron se aage jahan aur bhi hain  
abhi ishq ke imtihan aur bhi hain  
tahi zindagi se nahin ye faza.en  
yahan saikdon karvan aur bhi hain  
qana.at na kar alam-e-rang-o-bu par  
chaman aur bhi ashiyan aur bhi hain  
agar kho gaya ik nasheman to kya gham  
maqamat-e-ah-o-fughan aur bhi hain  
tu shahin hai parvaz hai kaam tera  
tire samne asman aur bhi hain  
isi roz o shab men ulajh kar na rah ja  
ki tere zaman o makan aur bhi hain  
ga.e din ki tanha tha main anjuman men  
yahan ab mire raz-dan aur bhi hain  
sitaron se aage jahan aur bhi hain  
abhi ishq ke imtihan aur bhi hain  
tahi zindagi se nahin ye fazaen  
yahan saikdon karwan aur bhi hain  
qanaat na kar aalam-e-rang-o-bu par  
chaman aur bhi aashiyan aur bhi hain  
agar kho gaya ek nasheman to kya gham  
maqamat-e-ah-o-fughan aur bhi hain  
tu shahin hai parwaz hai kaam tera  
tere samne aasman aur bhi hain  
isi roz o shab mein ulajh kar na rah ja  
ki tere zaman o makan aur bhi hain  
gae din ki tanha tha main anjuman mein  
yahan ab mere raaz-dan aur bhi hain  
