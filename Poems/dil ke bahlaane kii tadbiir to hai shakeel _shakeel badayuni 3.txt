dil ke bahlane ki tadbir to hai  
tu nahin hai tiri tasvir to hai  
ham-safar chhod ga.e mujh ko to kya  
saath mere miri taqdir to hai  
qaid se chhut ke bhi kya paaya  
aaj bhi paanv men zanjir to hai  
kya majal un ki na den khat ka javab  
baat kuchh ba.is-e-takhir to hai  
pursish-e-hal ko vo aa hi ga.e  
kuchh bhi ho ishq men tasir to hai  
gham ki duniya rahe abad 'shakil'  
muflisi men koi jagir to hai  
dil ke bahlane ki tadbir to hai  
tu nahin hai teri taswir to hai  
ham-safar chhod gae mujh ko to kya  
sath mere meri taqdir to hai  
qaid se chhut ke bhi kya paya  
aaj bhi panw mein zanjir to hai  
kya majal un ki na den khat ka jawab  
baat kuchh bais-e-takhir to hai  
pursish-e-haal ko wo aa hi gae  
kuchh bhi ho ishq mein tasir to hai  
gham ki duniya rahe aabaad 'shakil'  
muflisi mein koi jagir to hai  
