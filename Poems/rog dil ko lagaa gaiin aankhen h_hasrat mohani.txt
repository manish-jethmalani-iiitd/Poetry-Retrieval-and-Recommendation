rog dil ko laga ga.iin ankhen  
ik tamasha dikha ga.iin ankhen  
mil ke un ki nigah-e-jadu se  
dil ko hairan bana ga.iin ankhen  
mujh ko dikhla ke rah-e-kucha-yar  
kis ghazab men phansa ga.iin ankhen  
us ne dekha tha kis nazar se mujhe  
dil men goya sama ga.iin ankhen  
mahfil-e-yar men ba-zauq-e-nigah  
lutf kya kya utha ga.iin ankhen  
haal sunte vo kya mira 'hasrat'  
vo to kahiye suna ga.iin ankhen  
rog dil ko laga gain aankhen  
ek tamasha dikha gain aankhen  
mil ke un ki nigah-e-jadu se  
dil ko hairan bana gain aankhen  
mujh ko dikhla ke rah-e-kucha-yar  
kis ghazab mein phansa gain aankhen  
us ne dekha tha kis nazar se mujhe  
dil mein goya sama gain aankhen  
mahfil-e-yar mein ba-zauq-e-nigah  
lutf kya kya utha gain aankhen  
haal sunte wo kya mera 'hasrat'  
wo to kahiye suna gain aankhen  
