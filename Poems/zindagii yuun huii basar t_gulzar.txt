zindagi yuun hui basar tanha  
qafila saath aur safar tanha  
apne saa.e se chaunk jaate hain  
umr guzri hai is qadar tanha  
raat bhar baten karte hain taare  
raat kaate koi kidhar tanha  
dubne vaale paar ja utre  
naqsh-e-pa apne chhod kar tanha  
din guzarta nahin hai logon men  
raat hoti nahin basar tanha  
ham ne darvaze tak to dekha tha  
phir na jaane ga.e kidhar tanha  
zindagi yun hui basar tanha  
qafila sath aur safar tanha  
apne sae se chaunk jate hain  
umr guzri hai is qadar tanha  
raat bhar baaten karte hain tare  
raat kate koi kidhar tanha  
dubne wale par ja utre  
naqsh-e-pa apne chhod kar tanha  
din guzarta nahin hai logon mein  
raat hoti nahin basar tanha  
hum ne darwaze tak to dekha tha  
phir na jaane gae kidhar tanha  
