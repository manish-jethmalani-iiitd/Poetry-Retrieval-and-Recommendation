zindagi ka dard le kar inqalab aaya to kya  
ek doshiza pe ghurbat men shabab aaya to kya  
tishna-e-anvar hai ab tak urus-e-zindagi  
badalon ki palki men aftab aaya to kya  
ab to ankhon par gham-e-hasti ke parde pad ga.e  
ab koi husn-e-mujassam be-naqab aaya to kya  
phir vahi johd-e-musalsal phir vahi fikr-e-ma.ash  
manzil-e-janan se koi kamyab aaya to kya  
ik tajalli se munavvar kijiye qasr-e-hayat  
har tajalli par dil-e-khana-kharab aaya to kya  
baat jab hai gham ke maron ko jila de ai 'shakil'  
tu ye zinda mayyaten mitti men daab aaya to kya  
zindagi ka dard le kar inqalab aaya to kya  
ek doshiza pe ghurbat mein shabab aaya to kya  
tishna-e-anwar hai ab tak urus-e-zindagi  
baadalon ki palki mein aaftab aaya to kya  
ab to aankhon par gham-e-hasti ke parde pad gae  
ab koi husn-e-mujassam be-naqab aaya to kya  
phir wahi johd-e-musalsal phir wahi fikr-e-maash  
manzil-e-jaanan se koi kaamyab aaya to kya  
ek tajalli se munawwar kijiye qasr-e-hayat  
har tajalli par dil-e-khana-kharab aaya to kya  
baat jab hai gham ke maron ko jila de ai 'shakil'  
tu ye zinda mayyaten mitti mein dab aaya to kya  
