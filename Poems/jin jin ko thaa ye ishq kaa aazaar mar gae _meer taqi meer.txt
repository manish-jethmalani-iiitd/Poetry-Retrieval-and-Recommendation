jin jin ko tha ye ishq ka azar mar ga.e  
aksar hamare saath ke bimar mar ga.e  
hota nahin hai us lab-e-nau-khat pe koi sabz  
iisa o khizr kya sabhi yak-bar mar ga.e  
yuun kanon-kan gul ne na jaana chaman men aah  
sar ko patak ke ham pas-e-divar mar ga.e  
sad karvan vafa hai koi puchhta nahin  
goya mata-e-dil ke kharidar mar ga.e  
majnun na dasht men hai na farhad koh men  
tha jin se lutf-e-zindagi ve yaar mar ga.e  
gar zindagi yahi hai jo karte hain ham asiir  
to ve hi ji ga.e jo giraftar mar ga.e  
afsos ve shahid ki jo qatl-gah men  
lagte hi us ke haath ki talvar mar ga.e  
tujh se do-char hone ki hasrat ke mubtila  
jab ji hue vabal to na-char mar ga.e  
ghabra na 'mir' ishq men us sahal-e-zist par  
jab bas chala na kuchh to mire yaar mar ga.e  
jin jin ko tha ye ishq ka aazar mar gae  
aksar hamare sath ke bimar mar gae  
hota nahin hai us lab-e-nau-khat pe koi sabz  
isa o khizr kya sabhi yak-bar mar gae  
yun kanon-kan gul ne na jaana chaman mein aah  
sar ko patak ke hum pas-e-diwar mar gae  
sad karwan wafa hai koi puchhta nahin  
goya mata-e-dil ke kharidar mar gae  
majnun na dasht mein hai na farhad koh mein  
tha jin se lutf-e-zindagi we yar mar gae  
gar zindagi yahi hai jo karte hain hum asir  
to we hi ji gae jo giraftar mar gae  
afsos we shahid ki jo qatl-gah mein  
lagte hi us ke hath ki talwar mar gae  
tujh se do-chaar hone ki hasrat ke mubtila  
jab ji hue wabaal to na-chaar mar gae  
ghabra na 'mir' ishq mein us sahal-e-zist par  
jab bas chala na kuchh to mere yar mar gae  
