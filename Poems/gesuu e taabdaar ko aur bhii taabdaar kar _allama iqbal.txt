gesu-e-tabdar ko aur bhi tabdar kar  
hosh o khirad shikar kar qalb o nazar shikar kar  
ishq bhi ho hijab men husn bhi ho hijab men  
ya to khud ashkar ho ya mujhe ashkar kar  
tu hai muhit-e-be-karan main huun zara si aabju  
ya mujhe ham-kanar kar ya mujhe be-kanar kar  
main huun sadaf to tere haath mere guhar ki aabru  
main huun khazaf to tu mujhe gauhar-e-shahvar kar  
naghma-e-nau-bahar agar mere nasib men na ho  
us dam-e-nim-soz ko ta.irak-e-bahar kar  
bagh-e-bahisht se mujhe hukm-e-safar diya tha kyuun  
kar-e-jahan daraz hai ab mira intizar kar  
roz-e-hisab jab mira pesh ho daftar-e-amal  
aap bhi sharmsar ho mujh ko bhi sharmsar kar  
gesu-e-tabdar ko aur bhi tabdar kar  
hosh o khirad shikar kar qalb o nazar shikar kar  
ishq bhi ho hijab mein husn bhi ho hijab mein  
ya to khud aashkar ho ya mujhe aashkar kar  
tu hai muhit-e-be-karan main hun zara si aabju  
ya mujhe ham-kanar kar ya mujhe be-kanar kar  
main hun sadaf to tere hath mere guhar ki aabru  
main hun khazaf to tu mujhe gauhar-e-shahwar kar  
naghma-e-nau-bahaar agar mere nasib mein na ho  
us dam-e-nim-soz ko tairak-e-bahaar kar  
bagh-e-bahisht se mujhe hukm-e-safar diya tha kyun  
kar-e-jahan daraaz hai ab mera intizar kar  
roz-e-hisab jab mera pesh ho daftar-e-amal  
aap bhi sharmsar ho mujh ko bhi sharmsar kar  
