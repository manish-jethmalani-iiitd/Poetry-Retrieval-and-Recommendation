ab aur kya kisi se marasim badha.en ham  
ye bhi bahut hai tujh ko agar bhuul jaa.en ham  
sahra-e-zindagi men koi dusra na tha  
sunte rahe hain aap hi apni sada.en ham  
is zindagi men itni faraghat kise nasib  
itna na yaad aa ki tujhe bhuul jaa.en ham  
tu itni dil-zada to na thi ai shab-e-firaq  
aa tere raste men sitare luta.en ham  
vo log ab kahan hain jo kahte the kal 'faraz'  
he he khuda-na-karda tujhe bhi rula.en ham  
ab aur kya kisi se marasim badhaen hum  
ye bhi bahut hai tujh ko agar bhul jaen hum  
sahra-e-zindagi mein koi dusra na tha  
sunte rahe hain aap hi apni sadaen hum  
is zindagi mein itni faraghat kise nasib  
itna na yaad aa ki tujhe bhul jaen hum  
tu itni dil-zada to na thi ai shab-e-firaq  
aa tere raste mein sitare lutaen hum  
wo log ab kahan hain jo kahte the kal 'faraaz'  
he he khuda-na-karda tujhe bhi rulaen hum  
