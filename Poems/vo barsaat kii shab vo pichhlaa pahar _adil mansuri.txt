vo barsat ki shab vo pichhla pahar  
andhere ke pahlu men sunsan ghar  
khulenge abhi aur kis kis ke dar  
kahan khatm hoga lahu ka safar  
kuchh apne aqa.ed bhi kamzor the  
larazte the saa.e bhi divar par  
ujale simatte rahe aankh men  
sitare bikharte rahe farsh par  
badan men pighalti rahi chandni  
lahu men sulagti rahi dopahar  
kabhi khaak valon ki baten bhi sun  
kabhi asmanon se niche utar  
qadam ghar men rakhte hi ghayal hua  
gire tuut kar mujh pe divar-o-dar  
wo barsat ki shab wo pichhla pahar  
andhere ke pahlu mein sunsan ghar  
khulenge abhi aur kis kis ke dar  
kahan khatm hoga lahu ka safar  
kuchh apne aqaed bhi kamzor the  
larazte the sae bhi diwar par  
ujale simatte rahe aankh mein  
sitare bikharte rahe farsh par  
badan mein pighalti rahi chandni  
lahu mein sulagti rahi dopahar  
kabhi khak walon ki baaten bhi sun  
kabhi aasmanon se niche utar  
qadam ghar mein rakhte hi ghayal hua  
gire tut kar mujh pe diwar-o-dar  
