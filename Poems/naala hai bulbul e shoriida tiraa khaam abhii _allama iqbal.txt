naala hai bulbul-e-shorida tira khaam abhi  
apne siine men ise aur zara thaam abhi  
pukhta hoti hai agar maslahat-andesh ho aql  
ishq ho maslahat-andesh to hai khaam abhi  
be-khatar kuud pada atish-e-namrud men ishq  
aql hai mahv-e-tamasha-e-lab-e-bam abhi  
ishq farmuda-e-qasid se subuk-gam-e-amal  
aql samjhi hi nahin ma.ani-e-paigham abhi  
sheva-e-ishq hai azadi o dahr-ashobi  
tu hai zunnari-e-but-khana-e-ayyam abhi  
uzr-e-parhez pe kahta hai bigad kar saaqi  
hai tire dil men vahi kavish-e-anjam abhi  
sa.i-e-paiham hai tarazu-e-kam-o-kaif-e-hayat  
teri mizan hai shumar-e-sahar-o-sham abhi  
abr-e-naisan ye tunuk-bakhshi-e-shabnam kab tak  
mere kohsar ke laale hain tahi-jam abhi  
bada-gardan-e-ajam vo arabi meri sharab  
mire saghar se jhijakte hain mai-asham abhi  
khabar 'iqbal' ki laa.i hai gulistan se nasim  
nau-giraftar phadakta hai tah-e-dam abhi  
nala hai bulbul-e-shorida tera kham abhi  
apne sine mein ise aur zara tham abhi  
pukhta hoti hai agar maslahat-andesh ho aql  
ishq ho maslahat-andesh to hai kham abhi  
be-khatar kud pada aatish-e-namrud mein ishq  
aql hai mahw-e-tamasha-e-lab-e-baam abhi  
ishq farmuda-e-qasid se subuk-gam-e-amal  
aql samjhi hi nahin mani-e-paigham abhi  
shewa-e-ishq hai aazadi o dahr-ashobi  
tu hai zunnari-e-but-khana-e-ayyam abhi  
uzr-e-parhez pe kahta hai bigad kar saqi  
hai tere dil mein wahi kawish-e-anjam abhi  
sai-e-paiham hai taraazu-e-kam-o-kaif-e-hayat  
teri mizan hai shumar-e-sahar-o-sham abhi  
abr-e-naisan ye tunuk-bakhshi-e-shabnam kab tak  
mere kohsar ke lale hain tahi-jam abhi  
baada-gardan-e-ajam wo arabi meri sharab  
mere saghar se jhijakte hain mai-asham abhi  
khabar 'iqbaal' ki lai hai gulistan se nasim  
nau-giraftar phadakta hai tah-e-dam abhi  
