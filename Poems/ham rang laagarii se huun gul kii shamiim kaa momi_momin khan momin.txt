ham-rang laghari se huun gul ki shamim ka  
tufan-e-bad hai mujhe jhonka nasim ka  
chhoda na kuchh bhi siine men tughyan-e-ashk ne  
apni hi fauj ho ga.i lashkar ghanim ka  
yaran-e-nau ke vaste mujh se khafa hue  
tum ko nahin hai paas niyaz-e-qadim ka  
yaad aa.i kafiron ko miri ah-e-sard ki  
kyunki na kanpne lage sho.ala jahim ka  
az-bas-ki sabt-e-nama hai soz-e-tap-e-darun  
qasid ka haath hai yad-e-baiza kalim ka  
vaa.iz kabhi hila nahin ku-e-sanam se main  
kya janun kya hai martaba arsh-e-azim ka  
maara hai vasl-e-ghair ke shikve pe chahiye  
madfan juda juda miri lash-e-do-nim ka  
kahta hai baat baat pe kyuun jaan kha ga.e  
goya ki pak gaya hai kaleja nadim ka  
vaa.iz buton ko khuld men le ja.enge kahin  
hai va.ada kafiron se azab-e-alim ka  
'momin' tujhe to vahb hai momin hi vo nahin  
jo mo'taqid nahin tiri tab-e-salim ka  
ham-rang laghari se hun gul ki shamim ka  
tufan-e-baad hai mujhe jhonka nasim ka  
chhoda na kuchh bhi sine mein tughyan-e-ashk ne  
apni hi fauj ho gai lashkar ghanim ka  
yaran-e-nau ke waste mujh se khafa hue  
tum ko nahin hai pas niyaz-e-qadim ka  
yaad aai kafiron ko meri aah-e-sard ki  
kyunki na kanpne lage shoala jahim ka  
az-bas-ki sabt-e-nama hai soz-e-tap-e-darun  
qasid ka hath hai yad-e-baiza kalim ka  
waiz kabhi hila nahin ku-e-sanam se main  
kya jaanun kya hai martaba arsh-e-azim ka  
mara hai wasl-e-ghair ke shikwe pe chahiye  
madfan juda juda meri lash-e-do-nim ka  
kahta hai baat baat pe kyun jaan kha gae  
goya ki pak gaya hai kaleja nadim ka  
waiz buton ko khuld mein le jaenge kahin  
hai wada kafiron se azab-e-alim ka  
'momin' tujhe to wahb hai momin hi wo nahin  
jo mo'taqid nahin teri tab-e-salim ka  
