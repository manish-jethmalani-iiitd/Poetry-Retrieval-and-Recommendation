kab yaad men tera saath nahin kab haat men tera haat nahin  
sad-shukr ki apni raton men ab hijr ki koi raat nahin  
mushkil hain agar halat vahan dil bech aa.en jaan de aa.en  
dil vaalo kucha-e-janan men kya aise bhi halat nahin  
jis dhaj se koi maqtal men gaya vo shaan salamat rahti hai  
ye jaan to aani jaani hai is jaan ki to koi baat nahin  
maidan-e-vafa darbar nahin yaan nam-o-nasab ki puchh kahan  
ashiq to kisi ka naam nahin kuchh ishq kisi ki zaat nahin  
gar baazi ishq ki baazi hai jo chaho laga do dar kaisa  
gar jiit ga.e to kya kahna haare bhi to baazi maat nahin  
kab yaad mein tera sath nahin kab hat mein tera hat nahin  
sad-shukr ki apni raaton mein ab hijr ki koi raat nahin  
mushkil hain agar haalat wahan dil bech aaen jaan de aaen  
dil walo kucha-e-jaanan mein kya aise bhi haalat nahin  
jis dhaj se koi maqtal mein gaya wo shan salamat rahti hai  
ye jaan to aani jaani hai is jaan ki to koi baat nahin  
maidan-e-wafa darbar nahin yan nam-o-nasab ki puchh kahan  
aashiq to kisi ka nam nahin kuchh ishq kisi ki zat nahin  
gar bazi ishq ki bazi hai jo chaho laga do dar kaisa  
gar jit gae to kya kahna haare bhi to bazi mat nahin  
