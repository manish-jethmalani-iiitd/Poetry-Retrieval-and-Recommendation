ye durveshon ki basti hai yahan aisa nahin hoga  
libas-e-zindagi phat ja.ega maila nahin hoga  
share-bazar men qimat uchhalti girti rahti hai  
magar ye khun-e-muflis hai kabhi mahnga nahin hoga  
tire ehsas ki inten lagi hain is imarat men  
hamara ghar tire ghar se kabhi uncha nahin hoga  
hamari dosti ke biich khud-gharzi bhi shamil hai  
ye be-mausam ka phal hai ye bahut mitha nahin hoga  
purane shahr ke logon men ik rasm-e-muravvat hai  
hamare paas aa jaao kabhi dhoka nahin hoga  
ye aisi chot hai jis ko hamesha dukhte rahna hai  
ye aisa zakhm hai jo umr bhar achchha nahin hoga  
ye durweshon ki basti hai yahan aisa nahin hoga  
libas-e-zindagi phat jaega maila nahin hoga  
share-bazar mein qimat uchhalti girti rahti hai  
magar ye khun-e-muflis hai kabhi mahnga nahin hoga  
tere ehsas ki inten lagi hain is imarat mein  
hamara ghar tere ghar se kabhi uncha nahin hoga  
hamari dosti ke bich khud-gharzi bhi shamil hai  
ye be-mausam ka phal hai ye bahut mitha nahin hoga  
purane shahr ke logon mein ek rasm-e-murawwat hai  
hamare pas aa jao kabhi dhoka nahin hoga  
ye aisi chot hai jis ko hamesha dukhte rahna hai  
ye aisa zakhm hai jo umr bhar achchha nahin hoga  
