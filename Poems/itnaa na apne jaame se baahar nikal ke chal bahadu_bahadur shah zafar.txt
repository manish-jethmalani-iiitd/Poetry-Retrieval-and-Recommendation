itna na apne jaame se bahar nikal ke chal  
duniya hai chal-chalav ka rasta sambhal ke chal  
kam-zarf pur-ghurur zara apna zarf dekh  
manind josh-e-gham na ziyada ubal ke chal  
fursat hai ik sada ki yahan soz-e-dil ke saath  
us par sapand-var na itna uchhal ke chal  
ye ghol-vash hain in ko samajh tu na rahnuma  
saa.e se bach ke ahl-e-fareb-o-daghal ke chal  
auron ke bal pe bal na kar itna na chal nikal  
bal hai to bal ke bal pe tu kuchh apne bal ke chal  
insan ko kal ka putla banaya hai us ne aap  
aur aap hi vo kahta hai putle ko kal ke chal  
phir ankhen bhi to diin hain ki rakh dekh kar qadam  
kahta hai kaun tujh ko na chal chal sambhal ke chal  
hai turfa amn-gah nihan-khana-e-adam  
ankhon ke ru-ba-ru se tu logon ke tal ke chal  
kya chal sakega ham se ki pahchante hain ham  
tu laakh apni chaal ko zalim badal ke chal  
hai sham.a sar ke bal jo mohabbat men garm ho  
parvana apne dil se ye kahta hai jal ke chal  
bulbul ke hosh nik.hat-e-gul ki tarah uda  
gulshan men mere saath zara itr mal ke chal  
gar qasd su-e-dil hai tira ai nigah-e-yar  
do-char tiir paik se aage ajal ke chal  
jo imtihan-e-tab.a kare apna ai 'zafar'  
to kah do us ko taur pe tu is ghazal ke chal  
itna na apne jame se bahar nikal ke chal  
duniya hai chal-chalaw ka rasta sambhal ke chal  
kam-zarf pur-ghurur zara apna zarf dekh  
manind josh-e-gham na ziyaada ubal ke chal  
fursat hai ek sada ki yahan soz-e-dil ke sath  
us par sapand-war na itna uchhal ke chal  
ye ghol-wash hain in ko samajh tu na rahnuma  
sae se bach ke ahl-e-fareb-o-daghal ke chal  
auron ke bal pe bal na kar itna na chal nikal  
bal hai to bal ke bal pe tu kuchh apne bal ke chal  
insan ko kal ka putla banaya hai us ne aap  
aur aap hi wo kahta hai putle ko kal ke chal  
phir aankhen bhi to din hain ki rakh dekh kar qadam  
kahta hai kaun tujh ko na chal chal sambhal ke chal  
hai turfa amn-gah nihan-khana-e-adam  
aankhon ke ru-ba-ru se tu logon ke tal ke chal  
kya chal sakega hum se ki pahchante hain hum  
tu lakh apni chaal ko zalim badal ke chal  
hai shama sar ke bal jo mohabbat mein garm ho  
parwana apne dil se ye kahta hai jal ke chal  
bulbul ke hosh nikhat-e-gul ki tarah uda  
gulshan mein mere sath zara itr mal ke chal  
gar qasd su-e-dil hai tera ai nigah-e-yar  
do-chaar tir paik se aage ajal ke chal  
jo imtihan-e-taba kare apna ai 'zafar'  
to kah do us ko taur pe tu is ghazal ke chal  
