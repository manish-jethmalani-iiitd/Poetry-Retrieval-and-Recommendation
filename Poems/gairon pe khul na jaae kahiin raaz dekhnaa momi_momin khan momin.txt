ghairon pe khul na jaa.e kahin raaz dekhna  
meri taraf bhi ghamza-e-ghammaz dekhna  
udte hi rang-e-rukh mira nazron se tha nihan  
is murgh-e-par-shikasta ki parvaz dekhna  
dushnam-e-yar tab-e-hazin par giran nahin  
ai ham-nafas nazakat-e-avaz dekhna  
dekh apna hal-e-zar munajjim hua raqib  
tha sazgar tala-e-na-saz dekhna  
bad-kam ka ma.aal bura hai jaza ke din  
hal-e-sip.har-e-tafraqa-andaz dekhna  
mat rakhiyo gard-e-tarik-e-ushshaq par qadam  
pamal ho na jaa.e sar-afraz dekhna  
meri nigah-e-khira dikhate hain ghair ko  
be-taqati pe sarzanish-e-naz dekhna  
tark-e-sanam bhi kam nahin soz-e-jahim se  
'momin' gham-e-ma.al ka aghaz dekhna  
ghairon pe khul na jae kahin raaz dekhna  
meri taraf bhi ghamza-e-ghammaz dekhna  
udte hi rang-e-rukh mera nazron se tha nihan  
is murgh-e-par-shikasta ki parwaz dekhna  
dushnam-e-yar tab-e-hazin par giran nahin  
ai ham-nafas nazakat-e-awaz dekhna  
dekh apna haal-e-zar munajjim hua raqib  
tha sazgar tala-e-na-saz dekhna  
bad-kaam ka maal bura hai jaza ke din  
haal-e-siphar-e-tafraqa-andaz dekhna  
mat rakhiyo gard-e-tarik-e-ushshaq par qadam  
pamal ho na jae sar-afraaz dekhna  
meri nigah-e-khira dikhate hain ghair ko  
be-taqati pe sarzanish-e-naz dekhna  
tark-e-sanam bhi kam nahin soz-e-jahim se  
'momin' gham-e-maal ka aaghaz dekhna  
