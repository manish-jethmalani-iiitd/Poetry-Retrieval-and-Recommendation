ek hi muzhda sub.h laati hai  
dhuup angan men phail jaati hai  
rang-e-mausam hai aur bad-e-saba  
shahr kuchon men khaak udati hai  
farsh par kaghaz udte phirte hain  
mez par gard jamti jaati hai  
sochta huun ki us ki yaad akhir  
ab kise raat bhar jagati hai  
main bhi izn-e-nava-gari chahun  
be-dili bhi to lab hilati hai  
so ga.e ped jaag uthi khushbu  
zindagi khvab kyuun dikhati hai  
us sarapa vafa ki furqat men  
khvahish-e-ghair kyuun satati hai  
aap apne se ham-sukhan rahna  
ham-nashin saans phuul jaati hai  
kya sitam hai ki ab tiri surat  
ghaur karne pe yaad aati hai  
kaun is ghar ki dekh-bhal kare  
roz ik chiiz tuut jaati hai  
ek hi muzhda subh lati hai  
dhup aangan mein phail jati hai  
rang-e-mausam hai aur baad-e-saba  
shahr kuchon mein khak udati hai  
farsh par kaghaz udte phirte hain  
mez par gard jamti jati hai  
sochta hun ki us ki yaad aakhir  
ab kise raat bhar jagati hai  
main bhi izn-e-nawa-gari chahun  
be-dili bhi to lab hilati hai  
so gae ped jag uthi khushbu  
zindagi khwab kyun dikhati hai  
us sarapa wafa ki furqat mein  
khwahish-e-ghair kyun satati hai  
aap apne se ham-sukhan rahna  
ham-nashin sans phul jati hai  
kya sitam hai ki ab teri surat  
ghaur karne pe yaad aati hai  
kaun is ghar ki dekh-bhaal kare  
roz ek chiz tut jati hai  
