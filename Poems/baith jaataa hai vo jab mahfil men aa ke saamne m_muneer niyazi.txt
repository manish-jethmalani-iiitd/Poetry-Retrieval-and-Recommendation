baith jaata hai vo jab mahfil men aa ke samne  
main hi bas hota huun us ki is ada ke samne  
tez thi itni ki saara shahr suuna kar ga.i  
der tak baitha raha main us hava ke samne  
raat ik ujde makan par ja ke jab avaz di  
guunj utthe bam-o-dar meri sada ke samne  
vo rangila haath mere dil pe aur us ki mahak  
sham-e-dil bujh si ga.i rang-e-hina ke samne  
main to us ko dekhte hi jaise patthar ho gaya  
baat tak munh se na nikli bevafa ke samne  
yaad bhi hain ai 'munir' us shaam ki tanha.iyan  
ek maidan ik darakht aur tu khuda ke samne  
baith jata hai wo jab mahfil mein aa ke samne  
main hi bas hota hun us ki is ada ke samne  
tez thi itni ki sara shahr suna kar gai  
der tak baitha raha main us hawa ke samne  
raat ek ujde makan par ja ke jab aawaz di  
gunj utthe baam-o-dar meri sada ke samne  
wo rangila hath mere dil pe aur us ki mahak  
sham-e-dil bujh si gai rang-e-hina ke samne  
main to us ko dekhte hi jaise patthar ho gaya  
baat tak munh se na nikli bewafa ke samne  
yaad bhi hain ai 'munir' us sham ki tanhaiyan  
ek maidan ek darakht aur tu khuda ke samne  
