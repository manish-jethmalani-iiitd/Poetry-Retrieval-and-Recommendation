chhote chhote se mafadat liye phirte hain  
dar-ba-dar khud ko jo din raat liye phirte hain  
apni majruh anaon ko dilase de kar  
haath men kasa-e-khairat liye phirte hain  
shahr men ham ne suna hai ki tire shola-nava  
kuchh sulagte hue naghmat liye phirte hain  
mukhtalif apni kahani hai zamane bhar se  
munfarid ham gham-e-halat liye phirte hain  
ek ham hain ki gham-e-dahr se fursat hi nahin  
ek vo hain ki gham-e-zat liye phirte hain  
chhote chhote se mafadat liye phirte hain  
dar-ba-dar khud ko jo din raat liye phirte hain  
apni majruh anaon ko dilase de kar  
hath mein kasa-e-khairaat liye phirte hain  
shahr mein hum ne suna hai ki tere shola-nawa  
kuchh sulagte hue naghmat liye phirte hain  
mukhtalif apni kahani hai zamane bhar se  
munfarid hum gham-e-haalat liye phirte hain  
ek hum hain ki gham-e-dahr se fursat hi nahin  
ek wo hain ki gham-e-zat liye phirte hain  
