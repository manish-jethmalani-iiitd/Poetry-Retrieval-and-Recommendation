na haara hai ishq aur na duniya thaki hai  
diya jal raha hai hava chal rahi hai  
sukun hi sukun hai khushi hi khushi hai  
tira gham salamat mujhe kya kami hai  
khatak gudgudi ka maza de rahi hai  
jise ishq kahte hain shayad yahi hai  
vo maujud hain aur un ki kami hai  
mohabbat bhi tanha.i-e-da.imi hai  
charaghon ke badle makan jal rahe hain  
naya hai zamana na.i raushni hai  
are o jafaon pe chup rahne vaalo  
khamoshi jafaon ki ta.id bhi hai  
mire rahbar mujh ko gumrah kar de  
suna hai ki manzil qarib aa ga.i hai  
'khumar'-e-bala-nosh tu aur tauba  
tujhe zahidon ki nazar lag ga.i hai  
na haara hai ishq aur na duniya thaki hai  
diya jal raha hai hawa chal rahi hai  
sukun hi sukun hai khushi hi khushi hai  
tera gham salamat mujhe kya kami hai  
khatak gudgudi ka maza de rahi hai  
jise ishq kahte hain shayad yahi hai  
wo maujud hain aur un ki kami hai  
mohabbat bhi tanhai-e-daimi hai  
charaghon ke badle makan jal rahe hain  
naya hai zamana nai raushni hai  
are o jafaon pe chup rahne walo  
khamoshi jafaon ki taid bhi hai  
mere rahbar mujh ko gumrah kar de  
suna hai ki manzil qarib aa gai hai  
'khumar'-e-bala-nosh tu aur tauba  
tujhe zahidon ki nazar lag gai hai  
