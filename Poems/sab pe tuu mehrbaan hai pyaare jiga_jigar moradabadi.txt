sab pe tu mehrban hai pyare  
kuchh hamara bhi dhyan hai pyare  
aa ki tujh bin bahut dinon se ye dil  
ek suuna makan hai pyare  
tu jahan naaz se qadam rakh de  
vo zamin asman hai pyare  
mukhtasar hai ye shauq ki rudad  
har nafas dastan hai pyare  
apne ji men zara to kar insaf  
kab se na-mehrban hai pyare  
sabr tuute hue dilon ka na le  
tu yunhi dhaan paan hai pyare  
ham se jo ho saka so kar guzre  
ab tira imtihan hai pyare  
mujh men tujh men to koi farq nahin  
ishq kyuun darmiyan hai pyare  
kya kahe hal-e-dil gharib 'jigar'  
tuuti phuti zaban hai pyare  
sab pe tu mehrban hai pyare  
kuchh hamara bhi dhyan hai pyare  
aa ki tujh bin bahut dinon se ye dil  
ek suna makan hai pyare  
tu jahan naz se qadam rakh de  
wo zamin aasman hai pyare  
mukhtasar hai ye shauq ki rudad  
har nafas dastan hai pyare  
apne ji mein zara to kar insaf  
kab se na-mehrban hai pyare  
sabr tute hue dilon ka na le  
tu yunhi dhan pan hai pyare  
hum se jo ho saka so kar guzre  
ab tera imtihan hai pyare  
mujh mein tujh mein to koi farq nahin  
ishq kyun darmiyan hai pyare  
kya kahe haal-e-dil gharib 'jigar'  
tuti phuti zaban hai pyare  
