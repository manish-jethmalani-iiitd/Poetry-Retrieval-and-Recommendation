na ganvao navak-e-nim-kash dil-e-reza-reza ganva diya  
jo bache hain sang samet lo tan-e-dagh-dagh luta diya  
mire chara-gar ko naved ho saf-e-dushmanan ko khabar karo  
jo vo qarz rakhte the jaan par vo hisab aaj chuka diya  
karo kaj jabin pe sar-e-kafan mire qatilon ko guman na ho  
ki ghurur-e-ishq ka bankpan pas-e-marg ham ne bhula diya  
udhar ek harf ki kushtani yahan laakh uzr tha guftani  
jo kaha to sun ke uda diya jo likha to padh ke mita diya  
jo ruke to koh-e-giran the ham jo chale to jaan se guzar ga.e  
rah-e-yar ham ne qadam qadam tujhe yadgar bana diya  
na ganwao nawak-e-nim-kash dil-e-reza-reza ganwa diya  
jo bache hain sang samet lo tan-e-dagh-dagh luta diya  
mere chaara-gar ko nawed ho saf-e-dushmanan ko khabar karo  
jo wo qarz rakhte the jaan par wo hisab aaj chuka diya  
karo kaj jabin pe sar-e-kafan mere qatilon ko guman na ho  
ki ghurur-e-ishq ka bankpan pas-e-marg hum ne bhula diya  
udhar ek harf ki kushtani yahan lakh uzr tha guftani  
jo kaha to sun ke uda diya jo likha to padh ke mita diya  
jo ruke to koh-e-giran the hum jo chale to jaan se guzar gae  
rah-e-yar hum ne qadam qadam tujhe yaadgar bana diya  
