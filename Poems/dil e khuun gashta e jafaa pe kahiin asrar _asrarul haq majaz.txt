dil-e-khun-gashta-e-jafa pe kahin  
ab karam bhi garan na ho jaa.e  
tere bimar ka khuda-hafiz  
nazr-e-chara-garan na ho jaa.e  
ishq kya kya na afaten dhaa.e  
husn gar mehrban na ho jaa.e  
mai ke aage ghamon ka koh-e-giran  
ek pal men dhuan na ho jaa.e  
phir 'majaz' in dinon ye khatra hai  
dil halak-e-butan na ho jaa.e  
dil-e-khun-gashta-e-jafa pe kahin  
ab karam bhi garan na ho jae  
tere bimar ka khuda-hafiz  
nazr-e-chaara-garan na ho jae  
ishq kya kya na aafaten dhae  
husn gar mehrban na ho jae  
mai ke aage ghamon ka koh-e-giran  
ek pal mein dhuan na ho jae  
phir 'majaz' in dinon ye khatra hai  
dil halak-e-butan na ho jae  
