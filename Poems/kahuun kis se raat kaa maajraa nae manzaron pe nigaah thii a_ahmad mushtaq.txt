kahun kis se raat ka majra na.e manzaron pe nigah thi  
na kisi ka daman-e-chak tha na kisi ki tarf-e-kulah thi  
ka.i chand the sar-e-asman ki chamak chamak ke palat ga.e  
na lahu mire hi jigar men tha na tumhari zulf siyah thi  
dil-e-kam-alam pe vo kaifiyat ki thahar sake na guzar sake  
na hazar hi rahat-e-ruh tha na safar men ramish raah thi  
mire char-dang thi jalvagar vahi lazzat-e-talab-e-sahar  
magar ik ummid-e-shikasta-par ki misal-e-dard siyah thi  
vo jo raat mujh ko bade adab se salam kar ke chala gaya  
use kya khabar mire dil men bhi kabhi arzu-e-gunah thi  
kahun kis se raat ka majra nae manzaron pe nigah thi  
na kisi ka daman-e-chaak tha na kisi ki tarf-e-kulah thi  
kai chand the sar-e-asman ki chamak chamak ke palat gae  
na lahu mere hi jigar mein tha na tumhaari zulf siyah thi  
dil-e-kam-alam pe wo kaifiyat ki thahar sake na guzar sake  
na hazar hi rahat-e-ruh tha na safar mein ramish rah thi  
mere chaar-dang thi jalwagar wahi lazzat-e-talab-e-sahar  
magar ek ummid-e-shikasta-par ki misal-e-dard siyah thi  
wo jo raat mujh ko bade adab se salam kar ke chala gaya  
use kya khabar mere dil mein bhi kabhi aarzu-e-gunah thi  
