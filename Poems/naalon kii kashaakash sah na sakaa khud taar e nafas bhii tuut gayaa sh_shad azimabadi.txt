nalon ki kashakash sah na saka khud tar-e-nafas bhi tuut gaya  
ik umr se thi taklif jise kal shab ko vo qaidi chhut gaya  
thi teri tamanna kahish-e-jan is dard se men divana tha  
chhala tha dil apne siine men ai va-asfa vo phuut gaya  
sab apni hi apni dhun men phanse tera to na nikla kaam koi  
jo aaya tire darvaze par vo apna hi matha kuut gaya  
tabut pe mere aa.e jo mitti men milaya yuun kah kar  
phaila diye dast-o-pa apne itne hi men bas ji chhut gaya  
aaya tha yahi dil men mere rindon hi pe kali bhi phenkun  
saaqi ka ishara paate hi men zahr-e-sitam ko ghuut gaya  
ho hindu-e-khal-e-lab tera ya tark-e-nigah ho ai qatil  
dehli tha hamara dil shayad jo aaya vo us ko luut gaya  
nazuk tha bahut kuchh dil mera ai 'shad' tahammul ho na saka  
ik thes lagi thi yuun hi si kiya jald ye shisha tuut gaya  
nalon ki kashakash sah na saka khud tar-e-nafas bhi tut gaya  
ek umr se thi taklif jise kal shab ko wo qaidi chhut gaya  
thi teri tamanna kahish-e-jaan is dard se mein diwana tha  
chhaala tha dil apne sine mein ai wa-asfa wo phut gaya  
sab apni hi apni dhun mein phanse tera to na nikla kaam koi  
jo aaya tere darwaze par wo apna hi matha kut gaya  
tabut pe mere aae jo mitti mein milaya yun kah kar  
phaila diye dast-o-pa apne itne hi mein bas ji chhut gaya  
aaya tha yahi dil mein mere rindon hi pe kali bhi phenkun  
saqi ka ishaara pate hi mein zahr-e-sitam ko ghut gaya  
ho hindu-e-khal-e-lab tera ya tark-e-nigah ho ai qatil  
dehli tha hamara dil shayad jo aaya wo us ko lut gaya  
nazuk tha bahut kuchh dil mera ai 'shad' tahammul ho na saka  
ek thes lagi thi yun hi si kiya jald ye shisha tut gaya  
