kafir tujhe allah ne surat to pari di  
par haif tire dil men mohabbat na zari di  
di tu ne mujhe saltanat-e-bahr-o-bar ai ishq  
honton ko jo khushki miri ankhon ko tari di  
khal-e-lab-e-shirin ka diya bosa kab us ne  
ik chaat lagane ko mire nishkari di  
kafir tire sauda-e-sar-e-zulf ne mujh ko  
kya kya na pareshani o ashufta-sari di  
mehnat se hai azmat ki zamane men nagin ko  
be-kavish-e-sina na kabhi namvari di  
sayyad ne di rukhsat-e-parvaz par afsos  
tu ne na ijazat mujhe be-bal-o-pari di  
kahta tira kuchh sokhta-jan lek ajal ne  
fursat na use misl-e-charagh-e-sahari di  
qassam-e-azal ne na rakha ham ko bhi mahrum  
garche na diya koi hunar be-hunari di  
us chashm men hai surme ka dumbala pur-ashob  
kyuun haath men badmast ke banduq bhari di  
dil de ke kiya ham ne tiri zulf ka sauda  
ik aap bala apne liye mol kharidi  
saaqi ne diya kya mujhe ik saghar-e-sarshar  
goya ki do aalam se 'zafar' be-khabari di  
kafir tujhe allah ne surat to pari di  
par haif tere dil mein mohabbat na zari di  
di tu ne mujhe saltanat-e-bahr-o-bar ai ishq  
honton ko jo khushki meri aankhon ko tari di  
khal-e-lab-e-shirin ka diya bosa kab us ne  
ek chat lagane ko mere nishkari di  
kafir tere sauda-e-sar-e-zulf ne mujh ko  
kya kya na pareshani o aashufta-sari di  
mehnat se hai azmat ki zamane mein nagin ko  
be-kawish-e-sina na kabhi namwari di  
sayyaad ne di rukhsat-e-parwaz par afsos  
tu ne na ijazat mujhe be-baal-o-pari di  
kahta tera kuchh sokhta-jaan lek ajal ne  
fursat na use misl-e-charagh-e-sahari di  
qassam-e-azal ne na rakha hum ko bhi mahrum  
garche na diya koi hunar be-hunari di  
us chashm mein hai surme ka dumbaala pur-ashob  
kyun hath mein badmast ke banduq bhari di  
dil de ke kiya hum ne teri zulf ka sauda  
ek aap bala apne liye mol kharidi  
saqi ne diya kya mujhe ek saghar-e-sarshaar  
goya ki do aalam se 'zafar' be-khabari di  
