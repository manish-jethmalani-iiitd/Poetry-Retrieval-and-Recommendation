ped ke patton men halchal hai khabar-dar se hain  
shaam se tez hava chalne ke asar se hain  
nakhuda dekh raha hai ki main girdab men huun  
aur jo pul pe khade log hain akhbar se hain  
chadhte sailab men sahil ne to munh dhanp liya  
log paani ka kafan lene ko tayyar se hain  
kal tavarikh men dafna.e ga.e the jo log  
un ke saa.e abhi darvazon pe bedar se hain  
vaqt ke tiir to siine pe sambhale ham ne  
aur jo niil pade hain tiri guftar se hain  
ruuh se chhile hue jism jahan bikte hain  
ham ko bhi bech de ham bhi usi bazar se hain  
jab se vo ahl-e-siyasat men hue hain shamil  
kuchh adu ke hain to kuchh mere taraf-dar se hain  
ped ke patton mein halchal hai khabar-dar se hain  
sham se tez hawa chalne ke aasar se hain  
nakhuda dekh raha hai ki main girdab mein hun  
aur jo pul pe khade log hain akhbar se hain  
chadhte sailab mein sahil ne to munh dhanp liya  
log pani ka kafan lene ko tayyar se hain  
kal tawarikh mein dafnae gae the jo log  
un ke sae abhi darwazon pe bedar se hain  
waqt ke tir to sine pe sambhaale hum ne  
aur jo nil pade hain teri guftar se hain  
ruh se chhile hue jism jahan bikte hain  
hum ko bhi bech de hum bhi usi bazar se hain  
jab se wo ahl-e-siyasat mein hue hain shamil  
kuchh adu ke hain to kuchh mere taraf-dar se hain  
