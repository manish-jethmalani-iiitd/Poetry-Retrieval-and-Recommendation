jaane kya dekha tha main ne khvab men  
phans gaya phir jism ke girdab men  
tera kya tu to baras ke khul gaya  
mera sab kuchh bah gaya sailab men  
meri ankhon ka bhi hissa hai bahut  
tere is chehre ki ab-o-tab men  
tujh men aur mujh men ta.alluq hai vahi  
hai jo rishta saaz aur mizrab men  
mera va.ada hai ki saari zindagi  
tujh se main milta rahunga khvab men  
jaane kya dekha tha main ne khwab mein  
phans gaya phir jism ke girdab mein  
tera kya tu to baras ke khul gaya  
mera sab kuchh bah gaya sailab mein  
meri aankhon ka bhi hissa hai bahut  
tere is chehre ki aab-o-tab mein  
tujh mein aur mujh mein talluq hai wahi  
hai jo rishta saz aur mizrab mein  
mera wada hai ki sari zindagi  
tujh se main milta rahunga khwab mein  
