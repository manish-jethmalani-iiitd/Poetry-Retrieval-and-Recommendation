main to maqtal men bhi qismat ka sikandar nikla  
qur.a-e-fal mire naam ka aksar nikla  
tha jinhen zo.am vo dariya bhi mujhi men duube  
main ki sahra nazar aata tha samundar nikla  
main ne us jan-e-baharan ko bahut yaad kiya  
jab koi phuul miri shakh-e-hunar par nikla  
shahr-valon ki mohabbat ka main qaa.el huun magar  
main ne jis haath ko chuma vahi khanjar nikla  
tu yahin haar gaya hai mire buzdil dushman  
mujh se tanha ke muqabil tira lashkar nikla  
main ki sahra-e-mohabbat ka musafir tha 'faraz'  
ek jhonka tha ki khushbu ke safar par nikla  
main to maqtal mein bhi qismat ka sikandar nikla  
qura-e-fal mere nam ka aksar nikla  
tha jinhen zoam wo dariya bhi mujhi mein dube  
main ki sahra nazar aata tha samundar nikla  
main ne us jaan-e-bahaaran ko bahut yaad kiya  
jab koi phul meri shakh-e-hunar par nikla  
shahr-walon ki mohabbat ka main qael hun magar  
main ne jis hath ko chuma wahi khanjar nikla  
tu yahin haar gaya hai mere buzdil dushman  
mujh se tanha ke muqabil tera lashkar nikla  
main ki sahra-e-mohabbat ka musafir tha 'faraaz'  
ek jhonka tha ki khushbu ke safar par nikla  
