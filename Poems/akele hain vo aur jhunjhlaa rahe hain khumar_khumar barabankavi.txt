akele hain vo aur jhunjhla rahe hain  
miri yaad se jang farma rahe hain  
ye kaisi hava-e-taraqqi chali hai  
diye to diye dil bujhe ja rahe hain  
ilahi mire dost hon khairiyat se  
ye kyuun ghar men patthar nahin aa rahe hain  
bahisht-e-tasavvur ke jalve hain main huun  
juda.i salamat maze aa rahe hain  
qayamat ke aane men rindon ko shak tha  
jo dekha to vaa.iz chale aa rahe hain  
baharon men bhi mai se parhez tauba  
'khumar' aap kafir hue ja rahe hain  
akele hain wo aur jhunjhla rahe hain  
meri yaad se jang farma rahe hain  
ye kaisi hawa-e-taraqqi chali hai  
diye to diye dil bujhe ja rahe hain  
ilahi mere dost hon khairiyat se  
ye kyun ghar mein patthar nahin aa rahe hain  
bahisht-e-tasawwur ke jalwe hain main hun  
judai salamat maze aa rahe hain  
qayamat ke aane mein rindon ko shak tha  
jo dekha to waiz chale aa rahe hain  
bahaaron mein bhi mai se parhez tauba  
'khumar' aap kafir hue ja rahe hain  
