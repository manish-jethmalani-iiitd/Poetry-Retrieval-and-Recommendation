dil ho kharab diin pe jo kuchh asar pade  
ab kar-e-ashiqi to bahar-kaif kar pade  
ishq-e-butan ka diin pe jo kuchh asar pade  
ab to nibahna hai jab ik kaam kar pade  
maz.hab chhudaya ishva-e-duniya ne shaikh se  
dekhi jo rail uunt se akhir utar pade  
betabiyan nasib na thiin varna ham-nashin  
ye kya zarur tha ki unhin par nazar pade  
behtar yahi hai qasd udhar ka karen na vo  
aisa na ho ki raah men dushman ka ghar pade  
ham chahte hain mel vajud-o-adam men ho  
mumkin to hai jo beach men un ki kamar pade  
daana vahi hai dil jo kare aap ka khayal  
biina vahi nazar hai ki jo aap par pade  
honi na chahiye thi mohabbat magar hui  
padna na chahiye tha ghazab men magar pade  
shaitan ki na maan jo rahat-nasib ho  
allah ko pukar musibat agar pade  
ai shaikh un buton ki ye chalakiyan to dekh  
nikle agar haram se to 'akbar' ke ghar pade  
dil ho kharab din pe jo kuchh asar pade  
ab kar-e-ashiqi to bahar-kaif kar pade  
ishq-e-butan ka din pe jo kuchh asar pade  
ab to nibahna hai jab ek kaam kar pade  
mazhab chhudaya ishwa-e-duniya ne shaikh se  
dekhi jo rail unt se aakhir utar pade  
betabiyan nasib na thin warna ham-nashin  
ye kya zarur tha ki unhin par nazar pade  
behtar yahi hai qasd udhar ka karen na wo  
aisa na ho ki rah mein dushman ka ghar pade  
hum chahte hain mel wajud-o-adam mein ho  
mumkin to hai jo beach mein un ki kamar pade  
dana wahi hai dil jo kare aap ka khayal  
bina wahi nazar hai ki jo aap par pade  
honi na chahiye thi mohabbat magar hui  
padna na chahiye tha ghazab mein magar pade  
shaitan ki na man jo rahat-nasib ho  
allah ko pukar musibat agar pade  
ai shaikh un buton ki ye chaalakiyan to dekh  
nikle agar haram se to 'akbar' ke ghar pade  
