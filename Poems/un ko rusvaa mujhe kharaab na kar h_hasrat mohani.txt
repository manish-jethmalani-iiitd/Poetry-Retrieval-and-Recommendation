un ko rusva mujhe kharab na kar  
ai dil itna bhi iztirab na kar  
amad-e-yar ki ummid na chhod  
dekh ai aankh mail-e-khvab na kar  
mil hi rahti hai mai-parast ko mai  
fikr-e-na-yabi-e-sharab na kar  
naseha ham karenge sharh-e-junun  
dil-e-divana se khitab na kar  
shauq yaron ka be-shumar nahin  
sitam ai dost be-hisab na kar  
dil ko mast-e-khayal-e-yar bana  
lab ko aluda-e-sharab na kar  
rakh bahar-hal shughl-e-mai 'hasrat'  
is men parva-e-shekh-o-shab na kar  
un ko ruswa mujhe kharab na kar  
ai dil itna bhi iztirab na kar  
aamad-e-yar ki ummid na chhod  
dekh ai aankh mail-e-khwab na kar  
mil hi rahti hai mai-parast ko mai  
fikr-e-na-yabi-e-sharab na kar  
naseha hum karenge sharh-e-junun  
dil-e-diwana se khitab na kar  
shauq yaron ka be-shumar nahin  
sitam ai dost be-hisab na kar  
dil ko mast-e-khayal-e-yar bana  
lab ko aaluda-e-sharab na kar  
rakh bahar-haal shughl-e-mai 'hasrat'  
is mein parwa-e-shekh-o-shab na kar  
