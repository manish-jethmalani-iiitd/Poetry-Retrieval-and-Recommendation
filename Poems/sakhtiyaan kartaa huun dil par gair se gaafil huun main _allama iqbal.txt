sakhtiyan karta huun dil par ghair se ghafil huun main  
haa.e kya achchhi kahi zalim huun main jahil huun main  
main jabhi tak tha ki teri jalva-paira.i na thi  
jo numud-e-haq se mit jaata hai vo batil huun main  
ilm ke dariya se nikle ghota-zan gauhar-ba-dast  
vaa.e mahrumi khazaf chain lab sahil huun main  
hai miri zillat hi kuchh meri sharafat ki dalil  
jis ki ghaflat ko malak rote hain vo ghafil huun main  
bazm-e-hasti apni ara.ish pe tu nazan na ho  
tu to ik tasvir hai mahfil ki aur mahfil huun main  
dhundhta phirta huun main 'iqbal' apne-ap ko  
aap hi goya musafir aap hi manzil huun main  
sakhtiyan karta hun dil par ghair se ghafil hun main  
hae kya achchhi kahi zalim hun main jahil hun main  
main jabhi tak tha ki teri jalwa-pairai na thi  
jo numud-e-haq se mit jata hai wo baatil hun main  
ilm ke dariya se nikle ghota-zan gauhar-ba-dast  
wae mahrumi khazaf chain lab sahil hun main  
hai meri zillat hi kuchh meri sharafat ki dalil  
jis ki ghaflat ko malak rote hain wo ghafil hun main  
bazm-e-hasti apni aaraish pe tu nazan na ho  
tu to ek taswir hai mahfil ki aur mahfil hun main  
dhundhta phirta hun main 'iqbaal' apne-ap ko  
aap hi goya musafir aap hi manzil hun main  
