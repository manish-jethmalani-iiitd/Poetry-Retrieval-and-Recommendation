hujra-e-zat se bahar to nikal kar dekho  
tum kisi dusre paikar men bhi dhal kar dekho  
kya ajab tum ko hi ye ham-safari raas aa jaa.e  
do qadam hi sahi tum saath to chal kar dekho  
haan ye dastar-e-fazilat bhi qaba-e-zar bhi  
khud ko dekho to ye poshak badal kar dekho  
mausam-e-hijr koi rut hai na kuchh ab-o-hava  
ik taqaza hai ki phir ghar se nikal kar dekho  
maat ho jaa.e magar hausla-e-dil ke liye  
akhiri chaal jo baaqi hai vo chal kar dekho  
hujra-e-zat se bahar to nikal kar dekho  
tum kisi dusre paikar mein bhi dhal kar dekho  
kya ajab tum ko hi ye ham-safari ras aa jae  
do qadam hi sahi tum sath to chal kar dekho  
han ye dastar-e-fazilat bhi qaba-e-zar bhi  
khud ko dekho to ye poshak badal kar dekho  
mausam-e-hijr koi rut hai na kuchh aab-o-hawa  
ek taqaza hai ki phir ghar se nikal kar dekho  
mat ho jae magar hausla-e-dil ke liye  
aakhiri chaal jo baqi hai wo chal kar dekho  
