hamari tarah koi dusra hua bhi nahin  
vo dard dil men rakha hai jo la-dava bhi nahin  
hamara dard ajab marhale men hai ki jahan  
vo be-sukhan bhi nahin aur lab-kusha bhi nahin  
usi ko dekhti rahti hai chashm-e-shauq mudam  
jo gham abhi sar-e-shakh-e-alam khula bhi nahin  
ajiib tarah se raushan hui hai khalvat-e-gham  
ki raushni hai bahut aur diya jala bhi nahin  
ye dasht-e-shauq bahut afiyat-gazida hai  
ki ab yahan pe to imkan-e-naqsh-e-pa bhi nahin  
guzar hai kaisi fazaon se aaj ta.ir-e-ishq  
ki zer-e-bazu-e-parvaz ab khala bhi nahin  
main aise shakhs ko zindon men kya shumar karun  
jo sochta bhi nahin khvab dekhta bhi nahin  
ye ishq khaak hi hone ka naam tha so hamen  
sila mila bhi bahut aur sila mila bhi nahin  
ye asr-e-nau ki chitaon men aag kaisi hai  
ki ruuh raakh hui aur badan jala bhi nahin  
tamam umr ajab vaz.a-dariyon men kati  
use aziiz rakha jo hamara tha bhi nahin  
hamari tarah koi dusra hua bhi nahin  
wo dard dil mein rakha hai jo la-dawa bhi nahin  
hamara dard ajab marhale mein hai ki jahan  
wo be-sukhan bhi nahin aur lab-kusha bhi nahin  
usi ko dekhti rahti hai chashm-e-shauq mudam  
jo gham abhi sar-e-shakh-e-alam khula bhi nahin  
ajib tarah se raushan hui hai khalwat-e-gham  
ki raushni hai bahut aur diya jala bhi nahin  
ye dasht-e-shauq bahut aafiyat-gazida hai  
ki ab yahan pe to imkan-e-naqsh-e-pa bhi nahin  
guzar hai kaisi fazaon se aaj tair-e-ishq  
ki zer-e-bazu-e-parwaz ab khala bhi nahin  
main aise shakhs ko zindon mein kya shumar karun  
jo sochta bhi nahin khwab dekhta bhi nahin  
ye ishq khak hi hone ka nam tha so hamein  
sila mila bhi bahut aur sila mila bhi nahin  
ye asr-e-nau ki chitaon mein aag kaisi hai  
ki ruh rakh hui aur badan jala bhi nahin  
tamam umr ajab waza-dariyon mein kati  
use aziz rakha jo hamara tha bhi nahin  
