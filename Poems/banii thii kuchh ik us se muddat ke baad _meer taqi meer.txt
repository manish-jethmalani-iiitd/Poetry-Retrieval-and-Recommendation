bani thi kuchh ik us se muddat ke baad  
so phir bigdi pahli hi sohbat ke baad  
juda.i ke halat main kya kahun  
qayamat thi ek ek saa.at ke baad  
mua kohkan be-sutun khod kar  
ye rahat hui aisi mehnat ke baad  
laga aag paani ko daude hai tu  
ye garmi tiri is shararat ke baad  
kahe ko hamare kab un ne suna  
koi baat maani so minnat ke baad  
sukhan ki na taklif ham se karo  
lahu tapke hai ab shikayat ke baad  
nazar 'mir' ne kaisi hasrat se ki  
bahut ro.e ham us ki rukhsat ke baad  
bani thi kuchh ek us se muddat ke baad  
so phir bigdi pahli hi sohbat ke baad  
judai ke haalat main kya kahun  
qayamat thi ek ek saat ke baad  
mua kohkan be-sutun khod kar  
ye rahat hui aisi mehnat ke baad  
laga aag pani ko daude hai tu  
ye garmi teri is shararat ke baad  
kahe ko hamare kab un ne suna  
koi baat mani so minnat ke baad  
sukhan ki na taklif hum se karo  
lahu tapke hai ab shikayat ke baad  
nazar 'mir' ne kaisi hasrat se ki  
bahut roe hum us ki rukhsat ke baad  
