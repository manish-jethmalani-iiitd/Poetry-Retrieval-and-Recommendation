vaan irada aaj us qatil ke dil men aur hai  
aur yahan kuchh aarzu bismil ke dil men aur hai  
vasl ki thahrave zalim to kisi surat se aaj  
varna thahri kuchh tire maa.il ke dil men aur hai  
hai hilal o badr men ik nuur par jo raushni  
dil men naqis ke hai vo kamil ke dil men aur hai  
pahle to milta hai dildari se kya kya dilruba  
bandhta mansube phir vo mil ke dil men aur hai  
hai mujhe bad-az-saval-e-bosa khvahish vasl ki  
ye tamanna ek is saa.il ke dil men aur hai  
go vo mahfil men na bola pa ga.e chitvan se ham  
aaj kuchh us raunaq-e-mahfil ke dil men aur hai  
yuun to hai vo hi dil-e-alam ke dil men ai 'zafar'  
us ka aalam mard-e-sahab dil ke dil men aur hai  
wan irada aaj us qatil ke dil mein aur hai  
aur yahan kuchh aarzu bismil ke dil mein aur hai  
wasl ki thahrawe zalim to kisi surat se aaj  
warna thahri kuchh tere mail ke dil mein aur hai  
hai hilal o badr mein ek nur par jo raushni  
dil mein naqis ke hai wo kaamil ke dil mein aur hai  
pahle to milta hai dildari se kya kya dilruba  
bandhta mansube phir wo mil ke dil mein aur hai  
hai mujhe baad-az-sawal-e-bosa khwahish wasl ki  
ye tamanna ek is sail ke dil mein aur hai  
go wo mahfil mein na bola pa gae chitwan se hum  
aaj kuchh us raunaq-e-mahfil ke dil mein aur hai  
yun to hai wo hi dil-e-alam ke dil mein ai 'zafar'  
us ka aalam mard-e-sahab dil ke dil mein aur hai  
