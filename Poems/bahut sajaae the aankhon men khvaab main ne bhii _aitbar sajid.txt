bahut saja.e the ankhon men khvab main ne bhi  
sahe hain us ke liye ye azaab main ne bhi  
juda.iyon ki khalish us ne bhi na zahir ki  
chhupa.e apne gham o iztirab main ne bhi  
diye bujha ke sar-e-sham so gaya tha vo  
bita.i so ke shab-e-mahtab main ne bhi  
yahi nahin ki mujhe us ne dard-e-hijr diya  
juda.iyon ka diya hai javab main ne bhi  
kisi ne khuun men tar chudiyan jo bheji hain  
likhi hai khun-e-jigar se kitab main ne bhi  
khizan ka vaar bahut kar-gar tha dil pe magar  
bahut bacha ke rakha ye gulab main ne bhi  
bahut sajae the aankhon mein khwab main ne bhi  
sahe hain us ke liye ye azab main ne bhi  
judaiyon ki khalish us ne bhi na zahir ki  
chhupae apne gham o iztirab main ne bhi  
diye bujha ke sar-e-sham so gaya tha wo  
bitai so ke shab-e-mahtab main ne bhi  
yahi nahin ki mujhe us ne dard-e-hijr diya  
judaiyon ka diya hai jawab main ne bhi  
kisi ne khun mein tar chudiyan jo bheji hain  
likhi hai khun-e-jigar se kitab main ne bhi  
khizan ka war bahut kar-gar tha dil pe magar  
bahut bacha ke rakha ye gulab main ne bhi  
