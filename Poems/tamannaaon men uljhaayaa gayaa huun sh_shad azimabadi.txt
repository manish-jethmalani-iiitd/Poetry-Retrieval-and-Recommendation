tamannaon men uljhaya gaya huun  
khilaune de ke bahlaya gaya huun  
huun is kuche ke har zarre se agah  
idhar se muddaton aaya gaya huun  
nahin uthte qadam kyuun janib-e-dair  
kisi masjid men bahkaya gaya huun  
dil-e-muztar se puchh ai raunaq-e-bazm  
main khud aaya nahin laaya gaya huun  
savera hai bahut ai shor-e-mahshar  
abhi bekar uthvaya gaya huun  
sataya aa ke pahron aarzu ne  
jo dam bhar aap men paaya gaya huun  
na tha main mo'taqid e.ajaz-e-mai ka  
badi mushkil se manvaya gaya huun  
kuja main aur kuja ai 'shad' duniya  
kahan se kis jagah laaya gaya huun  
tamannaon mein uljhaya gaya hun  
khilaune de ke bahlaya gaya hun  
hun is kuche ke har zarre se aagah  
idhar se muddaton aaya gaya hun  
nahin uthte qadam kyun jaanib-e-dair  
kisi masjid mein bahkaya gaya hun  
dil-e-muztar se puchh ai raunaq-e-bazm  
main khud aaya nahin laya gaya hun  
sawera hai bahut ai shor-e-mahshar  
abhi bekar uthwaya gaya hun  
sataya aa ke pahron aarzu ne  
jo dam bhar aap mein paya gaya hun  
na tha main mo'taqid eajaz-e-mai ka  
badi mushkil se manwaya gaya hun  
kuja main aur kuja ai 'shad' duniya  
kahan se kis jagah laya gaya hun  
