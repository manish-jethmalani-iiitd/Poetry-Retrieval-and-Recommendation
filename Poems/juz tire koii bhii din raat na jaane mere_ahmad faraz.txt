juz tire koi bhi din raat na jaane mere  
tu kahan hai magar ai dost purane mere  
tu bhi khushbu hai magar mera tajassus bekar  
barg-e-avara ki manind thikane mere  
sham.a ki lau thi ki vo tu tha magar hijr ki raat  
der tak rota raha koi sirhane mere  
khalq ki be-khabari hai ki miri rusva.i  
log mujh ko hi sunate hain fasane mere  
lut ke bhi khush huun ki ashkon se bhara hai daman  
dekh gharat-gar-e-dil ye bhi khazane mere  
aaj ik aur baras biit gaya us ke baghair  
jis ke hote hue hote the zamane mere  
kaash tu bhi meri avaz kahin sunta ho  
phir pukara hai tujhe dil ki sada ne mere  
kaash tu bhi kabhi aa jaa.e masiha.i ko  
log aate hain bahut dil ko dukhane mere  
kaash auron ki tarah main bhi kabhi kah sakta  
baat sun li hai miri aaj khuda ne mere  
tu hai kis haal men ai zud-faramosh mire  
mujh ko to chhin liya ahd-e-vafa ne mere  
charagar yuun to bahut hain magar ai jan-e-'faraz'  
juz tire aur koi zakhm na jaane mere  
juz tere koi bhi din raat na jaane mere  
tu kahan hai magar ai dost purane mere  
tu bhi khushbu hai magar mera tajassus bekar  
barg-e-awara ki manind thikane mere  
shama ki lau thi ki wo tu tha magar hijr ki raat  
der tak rota raha koi sirhane mere  
khalq ki be-khabari hai ki meri ruswai  
log mujh ko hi sunate hain fasane mere  
lut ke bhi khush hun ki ashkon se bhara hai daman  
dekh ghaarat-gar-e-dil ye bhi khazane mere  
aaj ek aur baras bit gaya us ke baghair  
jis ke hote hue hote the zamane mere  
kash tu bhi meri aawaz kahin sunta ho  
phir pukara hai tujhe dil ki sada ne mere  
kash tu bhi kabhi aa jae masihai ko  
log aate hain bahut dil ko dukhane mere  
kash auron ki tarah main bhi kabhi kah sakta  
baat sun li hai meri aaj khuda ne mere  
tu hai kis haal mein ai zud-faramosh mere  
mujh ko to chhin liya ahd-e-wafa ne mere  
chaaragar yun to bahut hain magar ai jaan-e-'faraaz'  
juz tere aur koi zakhm na jaane mere  
