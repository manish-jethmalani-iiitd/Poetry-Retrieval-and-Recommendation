dariya duur nahin aur pyasa rah sakta huun  
us se mile baghair bhi zinda rah sakta huun  
us ki be-taufiq mohabbat ke jangal men  
aadha gum ho kar bhi aadha rah sakta huun  
kaisa rahta huun mat puchho shahr men us ke  
vaisa hi rahta huun jaisa rah sakta huun  
tanha rahne men bhi koi uzr nahin hai  
lekin us ke saath hi tanha rah sakta huun  
vo bhi daman chhodne ko tayyar nahin hai  
main bhi abhi is shakh se uljha rah sakta huun  
kuchh mujh ko khud bhi andaza hona chahiye  
kitna zaa.e ho kar kitna rah sakta huun  
jis halat se nikal aaya huun koshish karke  
is men vo chahe to dobara rah sakta huun  
ek anokhe khvab ke andar sote jagte  
rahta huun main aur hamesha rah sakta huun  
jitne fasle par rakhta hai 'zafar' vo mujh ko  
rah bhi sakta huun lekin kya rah sakta huun  
dariya dur nahin aur pyasa rah sakta hun  
us se mile baghair bhi zinda rah sakta hun  
us ki be-taufiq mohabbat ke jangal mein  
aadha gum ho kar bhi aadha rah sakta hun  
kaisa rahta hun mat puchho shahr mein us ke  
waisa hi rahta hun jaisa rah sakta hun  
tanha rahne mein bhi koi uzr nahin hai  
lekin us ke sath hi tanha rah sakta hun  
wo bhi daman chhodne ko tayyar nahin hai  
main bhi abhi is shakh se uljha rah sakta hun  
kuchh mujh ko khud bhi andaza hona chahiye  
kitna zae ho kar kitna rah sakta hun  
jis haalat se nikal aaya hun koshish karke  
is mein wo chahe to dobara rah sakta hun  
ek anokhe khwab ke andar sote jagte  
rahta hun main aur hamesha rah sakta hun  
jitne fasle par rakhta hai 'zafar' wo mujh ko  
rah bhi sakta hun lekin kya rah sakta hun  
