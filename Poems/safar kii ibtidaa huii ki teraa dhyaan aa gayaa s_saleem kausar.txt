safar ki ibtida hui ki tera dhyan aa gaya  
miri zamin ke samne ik asaman aa gaya  
ye faisla hua miri shanakht a.ina kare  
magar ye kis ka aks hai jo darmiyan aa gaya  
ajiib uljhanon men ab ke sa.aten guzar ga.iin  
nisab yaad bhi nahin aur imtihan aa gaya  
hisar-e-sail-e-ab se to naav bach ga.i magar  
hava ke haath sahilon pe badban aa gaya  
nigah aur raste ke dukh to raushni se the  
charagh bujh ga.e to mera mehman aa gaya  
tiri sada pe mujh ko lautna tha jang chhod kar  
magar vo ek tiir jo sar-e-kaman aa gaya  
main bam-o-dar se puchh aa.uun koi aaya to nahin  
'salim' raat dhal ga.i mira makan aa gaya  
safar ki ibtida hui ki tera dhyan aa gaya  
meri zamin ke samne ek aasaman aa gaya  
ye faisla hua meri shanakht aaina kare  
magar ye kis ka aks hai jo darmiyan aa gaya  
ajib uljhanon mein ab ke saaten guzar gain  
nisab yaad bhi nahin aur imtihan aa gaya  
hisar-e-sail-e-ab se to naw bach gai magar  
hawa ke hath sahilon pe baadban aa gaya  
nigah aur raste ke dukh to raushni se the  
charagh bujh gae to mera mehman aa gaya  
teri sada pe mujh ko lautna tha jang chhod kar  
magar wo ek tir jo sar-e-kaman aa gaya  
main baam-o-dar se puchh aaun koi aaya to nahin  
'salim' raat dhal gai mera makan aa gaya  
