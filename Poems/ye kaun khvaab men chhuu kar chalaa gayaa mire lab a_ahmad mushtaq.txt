ye kaun khvab men chhu kar chala gaya mire lab  
pukarta huun to dete nahin sada mire lab  
ye aur baat kisi ke labon talak na ga.e  
magar qarib se guzre hain bar-ha mire lab  
ab us ki shakl bhi mushkil se yaad aati hai  
vo jis ke naam se hote na the juda mire lab  
ab ek umar se guft-o-shunid bhi to nahin  
hain be-nasib mire kaan be-nava mire lab  
ye shakhsana-e-vahm-o-guman tha shayad  
kuja vo samra-e-bagh-e-talab kuja mire lab  
ye kaun khwab mein chhu kar chala gaya mere lab  
pukarta hun to dete nahin sada mere lab  
ye aur baat kisi ke labon talak na gae  
magar qarib se guzre hain bar-ha mere lab  
ab us ki shakl bhi mushkil se yaad aati hai  
wo jis ke nam se hote na the juda mere lab  
ab ek umar se guft-o-shunid bhi to nahin  
hain be-nasib mere kan be-nawa mere lab  
ye shakhsana-e-wahm-o-guman tha shayad  
kuja wo samra-e-bagh-e-talab kuja mere lab  
