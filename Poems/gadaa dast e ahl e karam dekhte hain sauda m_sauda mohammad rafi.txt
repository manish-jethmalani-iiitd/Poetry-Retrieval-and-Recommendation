gada dast-e-ahl-e-karam dekhte hain  
ham apna hi dam aur qadam dekhte hain  
na dekha jo kuchh jaam men jam ne apne  
so yak qatra-e-mai men ham dekhte hain  
ye ranjish men ham ko hai be-ikhtiyari  
tujhe teri kha kar qasam dekhte hain  
gharaz kufr se kuchh na diin se hai matlab  
tamasha-e-dair-o-haram dekhte hain  
hubab-e-lab-e-ju hain ai baghban ham  
chaman ko tire koi dam dekhte hain  
navishte ko mere mitate hain ro ro  
mala.ek jo lauh o qalam dekhte hain  
mita jaa.e hai harf harf ansuon se  
jo naama use kar raqam dekhte hain  
akad se nahin kaam sumbul ki ham ko  
kisi zulf ka pech o kham dekhte hain  
khuda dushmanon ko na vo kuchh dikha.e  
jo kuchh dost se apne ham dekhte hain  
sitam se kiya tu ne ham ko jo khugar  
karam se tire ham sitam dekhte hain  
magar tujh se ranjida-khatir hai 'sauda'  
use tere kuche men kam dekhte hain  
gada dast-e-ahl-e-karam dekhte hain  
hum apna hi dam aur qadam dekhte hain  
na dekha jo kuchh jam mein jam ne apne  
so yak qatra-e-mai mein hum dekhte hain  
ye ranjish mein hum ko hai be-ikhtiyari  
tujhe teri kha kar qasam dekhte hain  
gharaz kufr se kuchh na din se hai matlab  
tamasha-e-dair-o-haram dekhte hain  
hubab-e-lab-e-ju hain ai baghban hum  
chaman ko tere koi dam dekhte hain  
nawishte ko mere mitate hain ro ro  
malaek jo lauh o qalam dekhte hain  
mita jae hai harf harf aansuon se  
jo nama use kar raqam dekhte hain  
akad se nahin kaam sumbul ki hum ko  
kisi zulf ka pech o kham dekhte hain  
khuda dushmanon ko na wo kuchh dikhae  
jo kuchh dost se apne hum dekhte hain  
sitam se kiya tu ne hum ko jo khugar  
karam se tere hum sitam dekhte hain  
magar tujh se ranjida-khatir hai 'sauda'  
use tere kuche mein kam dekhte hain  
