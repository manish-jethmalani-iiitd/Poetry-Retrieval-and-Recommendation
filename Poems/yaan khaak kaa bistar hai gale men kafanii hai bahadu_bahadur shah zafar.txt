yaan khaak ka bistar hai gale men kafni hai  
vaan haath men a.ina hai gul pairahani hai  
hathon se hamen ishq ke din raat nahin chain  
fariyad o fughan din ko hai shab nara-zani hai  
hushyar ho ghaflat se tu ghafil na ho ai dil  
apni to nazar men ye jagah be-vatani hai  
kuchh kah nahin sakta huun zaban se ki zara dekh  
kya jaa.e hai jis jaa.e na kuchh dam-zadani hai  
mizhgan pe mire lakht-e-jigar hi nahin yaaro  
is taar se vo rishta aqiq-e-yamani hai  
likh aur ghazal qafiye ko pher 'zafar' tu  
ab tab.a ki dariya ki tiri mauj-zani hai  
yan khak ka bistar hai gale mein kafni hai  
wan hath mein aaina hai gul pairahani hai  
hathon se hamein ishq ke din raat nahin chain  
fariyaad o fughan din ko hai shab nara-zani hai  
hushyar ho ghaflat se tu ghafil na ho ai dil  
apni to nazar mein ye jagah be-watani hai  
kuchh kah nahin sakta hun zaban se ki zara dekh  
kya jae hai jis jae na kuchh dam-zadani hai  
mizhgan pe mere lakht-e-jigar hi nahin yaro  
is tar se wo rishta aqiq-e-yamani hai  
likh aur ghazal qafiye ko pher 'zafar' tu  
ab taba ki dariya ki teri mauj-zani hai  
