ab ke baras dastur-e-sitam men kya kya baab izad hue  
jo qatil the maqtul hue jo said the ab sayyad hue  
pahle bhi khizan men baagh ujde par yuun nahin jaise ab ke baras  
saare buute patta patta ravish ravish barbad hue  
pahle bhi tavaf-e-sham-e-vafa thi rasm mohabbat valon ki  
ham tum se pahle bhi yahan 'mansur' hue 'farhad' hue  
ik gul ke murjhane par kya gulshan men kohram macha  
ik chehra kumhla jaane se kitne dil nashad hue  
'faiz' na ham 'yusuf' na koi 'yaqub' jo ham ko yaad kare  
apni kya kan.an men rahe ya misr men ja abad hue  
ab ke baras dastur-e-sitam mein kya kya bab izad hue  
jo qatil the maqtul hue jo said the ab sayyaad hue  
pahle bhi khizan mein bagh ujde par yun nahin jaise ab ke baras  
sare bute patta patta rawish rawish barbaad hue  
pahle bhi tawaf-e-sham-e-wafa thi rasm mohabbat walon ki  
hum tum se pahle bhi yahan 'mansur' hue 'farhad' hue  
ek gul ke murjhane par kya gulshan mein kohram macha  
ek chehra kumhla jaane se kitne dil nashad hue  
'faiz' na hum 'yusuf' na koi 'yaqub' jo hum ko yaad kare  
apni kya kanan mein rahe ya misr mein ja aabaad hue  
