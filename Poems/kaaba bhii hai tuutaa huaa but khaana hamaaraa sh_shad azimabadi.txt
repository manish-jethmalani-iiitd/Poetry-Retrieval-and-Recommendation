ka.aba bhi hai tuuta hua but-khana hamara  
yarab rahe abad ye virana hamara  
batin ki tarah paak hai khum-khana hamara  
kyuun kar na achhuta rahe paimana hamara  
jo sham.a hua karti hai raushan sar-e-bazar  
us sham.a pe girta nahin parvana hamara  
saaqi tira mai-khana rahe hashr tak abad  
bhar jaata hai kashkol-e-gadayana hamara  
bah ja.ega is bazm men ik faiz ka dariya  
aata hai chhalakta hua paimana hamara  
chal su-e-adam chal hamen kya uzr hai ai maut  
tayyar hai saman-e-gharibana hamara  
ban jaata hai phir shaikh ka bhi murshid-e-kamil  
dagta nahin piita hai jo paimana hamara  
kis zulf ko suljha.en raqiban-e-siyah-kar  
chhuta nahin is zulf ko phir shana hamara  
fariyad-kunan hain kisi pazeb ke daane  
tode kahin zanjir na divana hamara  
kharon se ye kah do ki gul-e-tar se na uljhen  
sikhe koi andaz-e-sharifana hamara  
tasir na ho 'shad' to dena hamen ilzam  
kuchh der to sun vaa.iz hakimana hamara  
kaba bhi hai tuta hua but-khana hamara  
yarab rahe aabaad ye virana hamara  
baatin ki tarah pak hai khum-khana hamara  
kyun kar na achhuta rahe paimana hamara  
jo shama hua karti hai raushan sar-e-bazar  
us shama pe girta nahin parwana hamara  
saqi tera mai-khana rahe hashr tak aabaad  
bhar jata hai kashkol-e-gadayana hamara  
bah jaega is bazm mein ek faiz ka dariya  
aata hai chhalakta hua paimana hamara  
chal su-e-adam chal hamein kya uzr hai ai maut  
tayyar hai saman-e-gharibana hamara  
ban jata hai phir shaikh ka bhi murshid-e-kaamil  
dagta nahin pita hai jo paimana hamara  
kis zulf ko suljhaen raqiban-e-siyah-kar  
chhuta nahin is zulf ko phir shana hamara  
fariyaad-kunan hain kisi pazeb ke dane  
tode kahin zanjir na diwana hamara  
kharon se ye kah do ki gul-e-tar se na uljhen  
sikhe koi andaz-e-sharifana hamara  
tasir na ho 'shad' to dena hamein ilzam  
kuchh der to sun waiz hakimana hamara  
