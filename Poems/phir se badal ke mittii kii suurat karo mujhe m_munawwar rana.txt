phir se badal ke mitti ki surat karo mujhe  
izzat ke saath duniya se rukhsat karo mujhe  
main ne to tum se ki hi nahin koi aarzu  
paani ne kab kaha tha ki sharbat karo mujhe  
kuchh bhi ho mujh ko ek na.i shakl chahiye  
divar par bichhao mujhe chhat karo mujhe  
jannat pukarti hai ki main huun tire liye  
duniya ba-zid hai mujh se ki jannat karo mujhe  
phir se badal ke mitti ki surat karo mujhe  
izzat ke sath duniya se rukhsat karo mujhe  
main ne to tum se ki hi nahin koi aarzu  
pani ne kab kaha tha ki sharbat karo mujhe  
kuchh bhi ho mujh ko ek nai shakl chahiye  
diwar par bichhao mujhe chhat karo mujhe  
jannat pukarti hai ki main hun tere liye  
duniya ba-zid hai mujh se ki jannat karo mujhe  
