hatao aa.ina ummid-var ham bhi hain  
tumhare dekhne valon men yaar ham bhi hain  
tadap ke ruuh ye kahti hai hijr-e-janan men  
ki tere saath dil-e-be-qarar ham bhi hain  
rahe dimagh agar asman pe duur nahin  
ki tere kuche men mast-e-ghubar ham bhi hain  
kaho ki nakhl-e-chaman ham se sar-kashi na karen  
unhin ki tarah se bagh-o-bahar ham bhi hain  
hamare aage zara ho samajh ke zamzama-sanj  
ki ek naghma-sara ai hazar ham bhi hain  
kahan tak aa.ine men dekh-bhal idhar dekho  
ki ik nigah ke ummid-var ham bhi hain  
sharab munh se lagate nahin hain ai zahid  
firaq-e-yar men parhez-gar ham bhi hain  
hamara naam bhi likh lo jo hai qalam jaari  
qadim aap ke khidmat-guzar ham bhi hain  
huma hain gird miri haddiyon ke aath pahr  
sag aa ke kahte hain ummid-var ham bhi hain  
jo ladkhada ke gire tu qadam pe saaqi ke  
'amir' mast nahin hoshyar ham bhi hain  
hatao aaina ummid-war hum bhi hain  
tumhaare dekhne walon mein yar hum bhi hain  
tadap ke ruh ye kahti hai hijr-e-jaanan mein  
ki tere sath dil-e-be-qarar hum bhi hain  
rahe dimagh agar aasman pe dur nahin  
ki tere kuche mein mast-e-ghubar hum bhi hain  
kaho ki nakhl-e-chaman hum se sar-kashi na karen  
unhin ki tarah se bagh-o-bahaar hum bhi hain  
hamare aage zara ho samajh ke zamzama-sanj  
ki ek naghma-sara ai hazar hum bhi hain  
kahan tak aaine mein dekh-bhaal idhar dekho  
ki ek nigah ke ummid-war hum bhi hain  
sharab munh se lagate nahin hain ai zahid  
firaq-e-yar mein parhez-gar hum bhi hain  
hamara nam bhi likh lo jo hai qalam jari  
qadim aap ke khidmat-guzar hum bhi hain  
huma hain gird meri haddiyon ke aath pahr  
sag aa ke kahte hain ummid-war hum bhi hain  
jo ladkhada ke gire tu qadam pe saqi ke  
'amir' mast nahin hoshyar hum bhi hain  
