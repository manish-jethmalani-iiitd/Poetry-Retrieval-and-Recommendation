tu bhi chup hai main bhi chup huun ye kaisi tanha.i hai  
tere saath tiri yaad aa.i kya tu sach-much aa.i hai  
shayad vo din pahla din tha palken bojhal hone ka  
mujh ko dekhte hi jab us ki angda.i sharma.i hai  
us din pahli baar hua tha mujh ko rifaqat ka ehsas  
jab us ke malbus ki khushbu ghar pahunchane aa.i hai  
husn se arz-e-shauq na karna husn ko zak pahunchana hai  
ham ne arz-e-shauq na kar ke husn ko zak pahuncha.i hai  
ham ko aur to kuchh nahin sujha albatta us ke dil men  
soz-e-raqabat paida kar ke us ki niind udaa.i hai  
ham donon mil kar bhi dilon ki tanha.i men bhatkenge  
pagal kuchh to soch ye tu ne kaisi shakl bana.i hai  
ishq-e-pechan ki sandal par jaane kis din bel chadhe  
kyari men paani thahra hai divaron par kaa.i hai  
husn ke jaane kitne chehre husn ke jaane kitne naam  
ishq ka pesha husn-parasti ishq bada harja.i hai  
aaj bahut din ba.ad main apne kamre tak aa nikla tha  
juun hi darvaza khola hai us ki khushbu aa.i hai  
ek to itna habs hai phir main sansen roke baitha huun  
virani ne jhadu de ke ghar men dhuul udaa.i hai  
tu bhi chup hai main bhi chup hun ye kaisi tanhai hai  
tere sath teri yaad aai kya tu sach-much aai hai  
shayad wo din pahla din tha palken bojhal hone ka  
mujh ko dekhte hi jab us ki angdai sharmai hai  
us din pahli bar hua tha mujh ko rifaqat ka ehsas  
jab us ke malbus ki khushbu ghar pahunchane aai hai  
husn se arz-e-shauq na karna husn ko zak pahunchana hai  
hum ne arz-e-shauq na kar ke husn ko zak pahunchai hai  
hum ko aur to kuchh nahin sujha albatta us ke dil mein  
soz-e-raqabat paida kar ke us ki nind udai hai  
hum donon mil kar bhi dilon ki tanhai mein bhatkenge  
pagal kuchh to soch ye tu ne kaisi shakl banai hai  
ishq-e-pechan ki sandal par jaane kis din bel chadhe  
kyari mein pani thahra hai diwaron par kai hai  
husn ke jaane kitne chehre husn ke jaane kitne nam  
ishq ka pesha husn-parasti ishq bada harjai hai  
aaj bahut din baad main apne kamre tak aa nikla tha  
jun hi darwaza khola hai us ki khushbu aai hai  
ek to itna habs hai phir main sansen roke baitha hun  
virani ne jhadu de ke ghar mein dhul udai hai  
