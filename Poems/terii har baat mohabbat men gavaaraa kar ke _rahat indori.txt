teri har baat mohabbat men gavara kar ke  
dil ke bazar men baithe hain khasara kar ke  
aate jaate hain ka.i rang mire chehre par  
log lete hain maza zikr tumhara kar ke  
ek chingari nazar aa.i thi basti men use  
vo alag hat gaya andhi ko ishara kar ke  
asmanon ki taraf phenk diya hai main ne  
chand mitti ke charaghon ko sitara kar ke  
main vo dariya huun ki har buund bhanvar hai jis ki  
tum ne achchha hi kiya mujh se kinara kar ke  
muntazir huun ki sitaron ki zara aankh lage  
chand ko chhat pur bula lunga ishara kar ke  
teri har baat mohabbat mein gawara kar ke  
dil ke bazar mein baithe hain khasara kar ke  
aate jate hain kai rang mere chehre par  
log lete hain maza zikr tumhaara kar ke  
ek chingari nazar aai thi basti mein use  
wo alag hat gaya aandhi ko ishaara kar ke  
aasmanon ki taraf phenk diya hai main ne  
chand mitti ke charaghon ko sitara kar ke  
main wo dariya hun ki har bund bhanwar hai jis ki  
tum ne achchha hi kiya mujh se kinara kar ke  
muntazir hun ki sitaron ki zara aankh lage  
chand ko chhat pur bula lunga ishaara kar ke  
