kis jhutpute ke rang ujalon men aa ga.e  
tukde shafaq ke dhuup se galon men aa ga.e  
afsurdagi ki lai bhi tire qahqahon men thi  
patjhad ke sur bahar ke jhalon men aa ga.e  
ud kar kahan kahan se parindon ke qafile  
nadida paniyon ke khayalon men aa ga.e  
husn-e-tamam the to koi dekhta na tha  
tum dard ban ke dekhne valon men aa ga.e  
kante samajh ke ghaas pe chalta raha huun main  
qatre tamam os ke chhalon men aa ga.e  
kuchh rat-jage the jin ki zarurat nahin rahi  
kuchh khvab the jo mere khayalon men aa ga.e  
kis jhutpute ke rang ujalon mein aa gae  
tukde shafaq ke dhup se galon mein aa gae  
afsurdagi ki lai bhi tere qahqahon mein thi  
patjhad ke sur bahaar ke jhaalon mein aa gae  
ud kar kahan kahan se parindon ke qafile  
nadida paniyon ke khayalon mein aa gae  
husn-e-tamam the to koi dekhta na tha  
tum dard ban ke dekhne walon mein aa gae  
kante samajh ke ghas pe chalta raha hun main  
qatre tamam os ke chhaalon mein aa gae  
kuchh rat-jage the jin ki zarurat nahin rahi  
kuchh khwab the jo mere khayalon mein aa gae  
