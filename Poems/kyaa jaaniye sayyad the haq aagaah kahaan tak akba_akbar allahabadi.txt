kya janiye sayyad the haq agah kahan tak  
samjhe na ki sidhi hai miri raah kahan tak  
mantiq bhi to ik chiiz hai ai qibla o kaaba  
de sakti hai kaam aap ki vallah kahan tak  
aflak to is ahd men sabit hue madum  
ab kya kahun jaati hai miri aah kahan tak  
kuchh san.at o hirfat pe bhi lazim hai tavajjoh  
akhir ye government se tankhvah kahan tak  
marna bhi zaruri hai khuda bhi hai koi chiiz  
ai hirs ke bando havas-e-jah kahan tak  
tahsin ke laa.eq tira har sher hai 'akbar'  
ahbab karen bazm men ab vaah kahan tak  
kya jaaniye sayyad the haq aagah kahan tak  
samjhe na ki sidhi hai meri rah kahan tak  
mantiq bhi to ek chiz hai ai qibla o kaba  
de sakti hai kaam aap ki wallah kahan tak  
aflak to is ahd mein sabit hue madum  
ab kya kahun jati hai meri aah kahan tak  
kuchh sanat o hirfat pe bhi lazim hai tawajjoh  
aakhir ye gowernment se tankhwah kahan tak  
marna bhi zaruri hai khuda bhi hai koi chiz  
ai hirs ke bando hawas-e-jah kahan tak  
tahsin ke laeq tera har sher hai 'akbar'  
ahbab karen bazm mein ab wah kahan tak  
