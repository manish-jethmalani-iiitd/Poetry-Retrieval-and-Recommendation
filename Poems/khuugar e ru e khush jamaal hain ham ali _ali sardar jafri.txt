khugar-e-ru-e-khush-jamal hain ham  
naz-e-parvarda-e-visal hain ham  
ham ko yuun ra.egan na kar dena  
hasil-e-fasl-e-mah-o-sal hain ham  
rang hi rang khushbu hi khushbu  
gardish-e-saghar-e-khayal hain ham  
raunaq-e-karobar-e-hasti hain  
ham ne maana shikasta-hal hain ham  
mal-o-zar, mal-o-zar ki qimat kya  
sahab-e-daulat-e-kamal hain ham  
kis ki rana.i-e-khayal hai tu  
teri rana.i-e-jamal hain ham  
aise divane phir na a.enge  
dekh lo ham ko be-misal hain ham  
daulat-e-husn-e-la-zaval hai tu  
daulat-e-ishq-e-la-zaval hain ham  
khugar-e-ru-e-khush-jamal hain hum  
naz-e-parwarda-e-visal hain hum  
hum ko yun raegan na kar dena  
hasil-e-fasl-e-mah-o-sal hain hum  
rang hi rang khushbu hi khushbu  
gardish-e-saghar-e-khayal hain hum  
raunaq-e-karobar-e-hasti hain  
hum ne mana shikasta-haal hain hum  
mal-o-zar, mal-o-zar ki qimat kya  
sahab-e-daulat-e-kamal hain hum  
kis ki ranai-e-khayal hai tu  
teri ranai-e-jamal hain hum  
aise diwane phir na aaenge  
dekh lo hum ko be-misal hain hum  
daulat-e-husn-e-la-zawal hai tu  
daulat-e-ishq-e-la-zawal hain hum  
