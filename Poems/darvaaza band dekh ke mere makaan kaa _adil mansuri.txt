darvaza band dekh ke mere makan ka  
jhonka hava ka khidki ke parde hila gaya  
vo jan-e-nau-bahar jidhar se guzar gaya  
pedon ne phuul patton se rasta chhupa liya  
us ke qarib jaane ka anjam ye hua  
main apne-ap se bhi bahut duur ja pada  
angda.i le rahi thi gulistan men jab bahar  
har phuul apne rang ki atish men jal gaya  
kante se tutte hain mire ang ang men  
rag rag men chand jalta hua zahr bhar gaya  
ankhon ne us ko dekha nahin is ke bavajud  
dil us ki yaad se kabhi ghafil nahin raha  
darvaza khatkhata ke sitare chale ga.e  
khvabon ki shaal odh ke main unghta raha  
shab chandni ki aanch men tap kar nikhar ga.i  
suraj ki jalti aag men din khaak ho gaya  
sadken tamam dhuup se angara ho ga.iin  
andhi hava.en chalti hain in par barhana-pa  
vo aa.e thodi der ruke aur chale ga.e  
'adil' main sar jhuka.e hue chup khada raha  
darwaza band dekh ke mere makan ka  
jhonka hawa ka khidki ke parde hila gaya  
wo jaan-e-nau-bahaar jidhar se guzar gaya  
pedon ne phul patton se rasta chhupa liya  
us ke qarib jaane ka anjam ye hua  
main apne-ap se bhi bahut dur ja pada  
angdai le rahi thi gulistan mein jab bahaar  
har phul apne rang ki aatish mein jal gaya  
kante se tutte hain mere ang ang mein  
rag rag mein chand jalta hua zahr bhar gaya  
aankhon ne us ko dekha nahin is ke bawajud  
dil us ki yaad se kabhi ghafil nahin raha  
darwaza khatkhata ke sitare chale gae  
khwabon ki shaal odh ke main unghta raha  
shab chandni ki aanch mein tap kar nikhar gai  
suraj ki jalti aag mein din khak ho gaya  
sadken tamam dhup se angara ho gain  
andhi hawaen chalti hain in par barhana-pa  
wo aae thodi der ruke aur chale gae  
'adil' main sar jhukae hue chup khada raha  
