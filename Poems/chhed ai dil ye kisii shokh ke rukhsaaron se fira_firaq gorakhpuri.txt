chhed ai dil ye kisi shokh ke rukhsaron se  
khelna aah dahakte hue angaron se  
ham shab-e-hijr men jab soti hai saari duniya  
zikr karte hain tira chhitke hue taron se  
ashk bhar laa.e kisi ne jo tira naam liya  
aur kya hijr men hota tire bimaron se  
chhed naghma koi go dil ki shikasta hain ragen  
ham nikalenge sada tuute hue taron se  
ham ko teri hai zarurat na ise bhuul ai dost  
tere iqraron se matlab hai na inkaron se  
ham hain vo bekas-o-be-yar ki baithe baithe  
apna dukh-dard kaha karte hain divaron se  
ahl-e-duniya se ye kahte hain mire nala-e-dil  
ham sada denge gham-e-hijr ke minaron se  
ishq hamdardi-e-alam ka ravadar nahin  
ho ga.i bhuul 'firaq' aap ke gham-khvaron se  
chhed ai dil ye kisi shokh ke rukhsaron se  
khelna aah dahakte hue angaron se  
hum shab-e-hijr mein jab soti hai sari duniya  
zikr karte hain tera chhitke hue taron se  
ashk bhar lae kisi ne jo tera nam liya  
aur kya hijr mein hota tere bimaron se  
chhed naghma koi go dil ki shikasta hain ragen  
hum nikalenge sada tute hue taron se  
hum ko teri hai zarurat na ise bhul ai dost  
tere iqraron se matlab hai na inkaron se  
hum hain wo bekas-o-be-yar ki baithe baithe  
apna dukh-dard kaha karte hain diwaron se  
ahl-e-duniya se ye kahte hain mere nala-e-dil  
hum sada denge gham-e-hijr ke minaron se  
ishq hamdardi-e-alam ka rawadar nahin  
ho gai bhul 'firaq' aap ke gham-khwaron se  
