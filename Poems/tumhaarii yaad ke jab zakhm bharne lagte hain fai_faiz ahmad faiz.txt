tumhari yaad ke jab zakhm bharne lagte hain  
kisi bahane tumhen yaad karne lagte hain  
hadis-e-yar ke unvan nikharne lagte hain  
to har harim men gesu sanvarne lagte hain  
har ajnabi hamen mahram dikha.i deta hai  
jo ab bhi teri gali se guzarne lagte hain  
saba se karte hain ghurbat-nasib zikr-e-vatan  
to chashm-e-sub.h men aansu ubharne lagte hain  
vo jab bhi karte hain is nutq o lab ki bakhiya-gari  
faza men aur bhi naghme bikharne lagte hain  
dar-e-qafas pe andhere ki mohr lagti hai  
to 'faiz' dil men sitare utarne lagte hain  
tumhaari yaad ke jab zakhm bharne lagte hain  
kisi bahane tumhein yaad karne lagte hain  
hadis-e-yar ke unwan nikharne lagte hain  
to har harim mein gesu sanwarne lagte hain  
har ajnabi hamein mahram dikhai deta hai  
jo ab bhi teri gali se guzarne lagte hain  
saba se karte hain ghurbat-nasib zikr-e-watan  
to chashm-e-subh mein aansu ubharne lagte hain  
wo jab bhi karte hain is nutq o lab ki bakhiya-gari  
faza mein aur bhi naghme bikharne lagte hain  
dar-e-qafas pe andhere ki mohr lagti hai  
to 'faiz' dil mein sitare utarne lagte hain  
