jo mujhe bhula denge main unhen bhula dunga  
sab ghurur un ka main khaak men mila dunga  
dekhta huun sab shaklen sun raha huun sab baten  
sab hisab un ka main ek din chuka dunga  
raushni dikha dunga in andher-nagron men  
ik hava ziyaon ki char-su chala dunga  
be-misal qariyon ke be-kanar baghon ke  
apne khvab logon ke khvab men dikha dunga  
main 'munir' ja.unga ek din use milne  
us ke dar pe ja ke main ek din sada dunga  
jo mujhe bhula denge main unhen bhula dunga  
sab ghurur un ka main khak mein mila dunga  
dekhta hun sab shaklen sun raha hun sab baaten  
sab hisab un ka main ek din chuka dunga  
raushni dikha dunga in andher-nagron mein  
ek hawa ziyaon ki chaar-su chala dunga  
be-misal qariyon ke be-kanar baghon ke  
apne khwab logon ke khwab mein dikha dunga  
main 'munir' jaunga ek din use milne  
us ke dar pe ja ke main ek din sada dunga  
