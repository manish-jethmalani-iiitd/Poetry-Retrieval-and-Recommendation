abhi farman aaya hai vahan se  
ki hat ja.un main apne darmiyan se  
yahan jo hai tanaffus hi men gum hai  
parinde ud rahe hain shakh-e-jan se  
daricha baaz hai yadon ka aur main  
hava sunta huun pedon ki zaban se  
zamana tha vo dil ki zindagi ka  
tiri furqat ke din la.un kahan se  
tha ab tak ma.arka bahar ka darpesh  
abhi to ghar bhi jaana hai yahan se  
fulan se thi ghazal behtar fulan ki  
fulan ke zakhm achchhe the fulan se  
khabar kya duun main shahr-e-raftagan ki  
koi laute bhi shahr-e-raftagan se  
yahi anjam kya tujh ko havas tha  
koi puchhe to mir-e-dastan se  
abhi farman aaya hai wahan se  
ki hat jaun main apne darmiyan se  
yahan jo hai tanaffus hi mein gum hai  
parinde ud rahe hain shakh-e-jaan se  
daricha baz hai yaadon ka aur main  
hawa sunta hun pedon ki zaban se  
zamana tha wo dil ki zindagi ka  
teri furqat ke din laun kahan se  
tha ab tak marka bahar ka darpesh  
abhi to ghar bhi jaana hai yahan se  
fulan se thi ghazal behtar fulan ki  
fulan ke zakhm achchhe the fulan se  
khabar kya dun main shahr-e-raftagan ki  
koi laute bhi shahr-e-raftagan se  
yahi anjam kya tujh ko hawas tha  
koi puchhe to mir-e-dastan se  
