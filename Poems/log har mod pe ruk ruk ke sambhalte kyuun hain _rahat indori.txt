log har mod pe ruk ruk ke sambhalte kyuun hain  
itna darte hain to phir ghar se nikalte kyuun hain  
mai-kada zarf ke me.aar ka paimana hai  
khali shishon ki tarah log uchhalte kyuun hain  
mod hota hai javani ka sambhalne ke liye  
aur sab log yahin aa ke phisalte kyuun hain  
niind se mera ta.alluq hi nahin barson se  
khvab aa aa ke miri chhat pe tahalte kyuun hain  
main na jugnu huun diya huun na koi taara huun  
raushni vaale mire naam se jalte kyuun hain  
log har mod pe ruk ruk ke sambhalte kyun hain  
itna darte hain to phir ghar se nikalte kyun hain  
mai-kada zarf ke mear ka paimana hai  
khali shishon ki tarah log uchhalte kyun hain  
mod hota hai jawani ka sambhalne ke liye  
aur sab log yahin aa ke phisalte kyun hain  
nind se mera talluq hi nahin barson se  
khwab aa aa ke meri chhat pe tahalte kyun hain  
main na jugnu hun diya hun na koi tara hun  
raushni wale mere nam se jalte kyun hain  
