tang aa jaate hain dariya jo kuhistanon men  
saans lene ko nikal jaate hain maidanon men  
khair ho dasht-e-navardan-e-mohabbat ki ab  
shahr baste chale jaate hain bayabanon men  
ab to le leta hai batin se yahi kaam junun  
nazar aate nahin ab chaak garebanon men  
maal chori ka jo taqsim kiya choron ne  
nisf to bat gaya basti ke nigahbanon men  
kaun tarikh ke is sidq ko jhutla.ega  
khair-o-shar donon muqayyad rahe zindanon men  
justuju ka koi anjam to zahir ho 'nadim'  
ik musalman to nazar aa.e musalmanon men  
tang aa jate hain dariya jo kuhistanon mein  
sans lene ko nikal jate hain maidanon mein  
khair ho dasht-e-nawardan-e-mohabbat ki ab  
shahr baste chale jate hain bayabanon mein  
ab to le leta hai baatin se yahi kaam junun  
nazar aate nahin ab chaak garebanon mein  
mal chori ka jo taqsim kiya choron ne  
nisf to bat gaya basti ke nigahbanon mein  
kaun tarikh ke is sidq ko jhutlaega  
khair-o-shar donon muqayyad rahe zindanon mein  
justuju ka koi anjam to zahir ho 'nadim'  
ek musalman to nazar aae musalmanon mein  
