sharma ga.e laja ga.e daman chhuda ga.e  
ai ishq marhaba vo yahan tak to aa ga.e  
dil par hazar tarah ke auham chha ga.e  
ye tum ne kya kiya miri duniya men aa ga.e  
sab kuchh luta ke rah-e-mohabbat men ahl-e-dil  
khush hain ki jaise daulat-e-kaunain pa ga.e  
sehn-e-chaman ko apni baharon pe naaz tha  
vo aa ga.e to saari baharon pe chha ga.e  
aql o junun men sab ki thiin rahen juda juda  
hir-phir ke lekin ek hi manzil pe aa ga.e  
ab kya karun main fitrat-e-nakam-e-ishq ko  
jitne the hadsat mujhe raas aa ga.e  
sharma gae laja gae daman chhuda gae  
ai ishq marhaba wo yahan tak to aa gae  
dil par hazar tarah ke auham chha gae  
ye tum ne kya kiya meri duniya mein aa gae  
sab kuchh luta ke rah-e-mohabbat mein ahl-e-dil  
khush hain ki jaise daulat-e-kaunain pa gae  
sehn-e-chaman ko apni bahaaron pe naz tha  
wo aa gae to sari bahaaron pe chha gae  
aql o junun mein sab ki thin rahen juda juda  
hir-phir ke lekin ek hi manzil pe aa gae  
ab kya karun main fitrat-e-nakaam-e-ishq ko  
jitne the hadsat mujhe ras aa gae  
