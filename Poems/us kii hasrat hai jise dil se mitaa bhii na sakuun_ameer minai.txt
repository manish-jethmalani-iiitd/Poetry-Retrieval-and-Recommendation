us ki hasrat hai jise dil se mita bhi na sakun  
dhundne us ko chala huun jise pa bhi na sakun  
daal ke khaak mere khuun pe qatil ne kaha  
kuchh ye mehndi nahin meri ki chhupa bhi na sakun  
zabt kam-bakht ne yaan aa ke gala ghonta hai  
ki use haal suna.un to suna bhi na sakun  
naqsh-e-pa dekh to luun laakh karunga sajde  
sar mira arsh nahin hai jo jhuka bhi na sakun  
bevafa likhte hain vo apne qalam se mujh ko  
ye vo qismat ka likha hai jo mita bhi na sakun  
is tarah so.e hain sar rakh ke mire zaanu par  
apni soi hui qismat ko jaga bhi na sakun  
us ki hasrat hai jise dil se mita bhi na sakun  
dhundne us ko chala hun jise pa bhi na sakun  
dal ke khak mere khun pe qatil ne kaha  
kuchh ye mehndi nahin meri ki chhupa bhi na sakun  
zabt kam-bakht ne yan aa ke gala ghonta hai  
ki use haal sunaun to suna bhi na sakun  
naqsh-e-pa dekh to lun lakh karunga sajde  
sar mera arsh nahin hai jo jhuka bhi na sakun  
bewafa likhte hain wo apne qalam se mujh ko  
ye wo qismat ka likha hai jo mita bhi na sakun  
is tarah soe hain sar rakh ke mere zanu par  
apni soi hui qismat ko jaga bhi na sakun  
