kijiye na asiri men agar zabt nafas ko  
de aag abhi sho.ala-e-avaz qafas ko  
bah jaave lahu ho ke dil-e-qafila-salar  
ta.alim de naala jo mira bang-e-jaras ko  
pahunche hai nam-e-dagh-e-jigar ta sar-e-mizhgan  
shadab main rakhta huun sada aag se khas ko  
phirta hai udhar zulf men shana to idhar dil  
ye duzd na laaya kabhu khatir men asas ko  
ai ishq na farhad bacha tujh se na parvez  
ba-khak barabar tu kiya na-kas-o-kas ko  
le sakte nahin saans tiri ku ke muqayyad  
ta khun-e-jigar biich na ghota den nafas ko  
targhib na kar sair-e-chaman ki hamen 'sauda'  
har-chand hava khuub hai vaan lek havas ko  
kijiye na asiri mein agar zabt nafas ko  
de aag abhi shoala-e-awaz qafas ko  
bah jawe lahu ho ke dil-e-qafila-salar  
talim de nala jo mera bang-e-jaras ko  
pahunche hai nam-e-dagh-e-jigar ta sar-e-mizhgan  
shadab main rakhta hun sada aag se khas ko  
phirta hai udhar zulf mein shana to idhar dil  
ye duzd na laya kabhu khatir mein asas ko  
ai ishq na farhad bacha tujh se na parwez  
ba-khak barabar tu kiya na-kas-o-kas ko  
le sakte nahin sans teri ku ke muqayyad  
ta khun-e-jigar bich na ghota den nafas ko  
targhib na kar sair-e-chaman ki hamein 'sauda'  
har-chand hawa khub hai wan lek hawas ko  
