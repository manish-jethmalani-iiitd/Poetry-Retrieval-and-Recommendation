ummid tuuti hui hai meri jo dil mira tha vo mar chuka hai  
jo zindagani ko talkh kar de vo vaqt mujh par guzar chuka hai  
agarche siine men saans bhi hai nahin tabi.at men jaan baaqi  
ajal ko hai der ik nazar ki falak to kaam apna kar chuka hai  
gharib-khane ki ye udasi ye na-durusti nahin qadimi  
chahal pahal bhi kabhi yahan thi kabhi ye ghar bhi sanvar chuka hai  
ye siina jis men ye daagh men ab masarraton ka kabhi tha makhzan  
vo dil jo arman se bhara tha khushi se us men thahar chuka hai  
gharib akbar ke gard kyuun men khayal vaa.iz se koi kah de  
use darate ho maut se kya vo zindagi hi se dar chuka hai  
ummid tuti hui hai meri jo dil mera tha wo mar chuka hai  
jo zindagani ko talkh kar de wo waqt mujh par guzar chuka hai  
agarche sine mein sans bhi hai nahin tabiat mein jaan baqi  
ajal ko hai der ek nazar ki falak to kaam apna kar chuka hai  
gharib-khane ki ye udasi ye na-durusti nahin qadimi  
chahal pahal bhi kabhi yahan thi kabhi ye ghar bhi sanwar chuka hai  
ye sina jis mein ye dagh mein ab masarraton ka kabhi tha makhzan  
wo dil jo arman se bhara tha khushi se us mein thahar chuka hai  
gharib akbar ke gard kyun mein khayal waiz se koi kah de  
use daraate ho maut se kya wo zindagi hi se dar chuka hai  
