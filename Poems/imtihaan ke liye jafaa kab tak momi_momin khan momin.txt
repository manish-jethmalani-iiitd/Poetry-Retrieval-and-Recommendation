imtihan ke liye jafa kab tak  
iltifat-e-sitam-numa kab tak  
ghair hai bevafa pa tum to kaho  
hai irada nibah ka kab tak  
jurm malum hai zulekha ka  
tana-e-dast-e-narasa kab tak  
mujh pe ashiq nahin hai kuchh zalim  
sabr akhir kare vafa kab tak  
dekhiye khaak men milati hai  
nigah-e-chashm-e-surma-sa kab tak  
kahin ankhen dikha chuko mujh ko  
janib-e-ghair dekhna kab tak  
na mila.enge vo na a.enge  
josh-e-labbaik-o-marhaba kab tak  
hosh men aa tu mujh men jaan nahin  
ghaflat-e-jur.at-azma kab tak  
le shab-e-vasl-e-ghair bhi kaati  
tu mujhe azma.ega kab tak  
tum ko khu ho ga.i bura.i ki  
darguzar kijiye bhala kab tak  
mar chale ab to us sanam se milen  
'momin' andesha-e-khuda kab tak  
imtihan ke liye jafa kab tak  
iltifat-e-sitam-numa kab tak  
ghair hai bewafa pa tum to kaho  
hai irada nibah ka kab tak  
jurm malum hai zulekha ka  
tana-e-dast-e-narasa kab tak  
mujh pe aashiq nahin hai kuchh zalim  
sabr aakhir kare wafa kab tak  
dekhiye khak mein milati hai  
nigah-e-chashm-e-surma-sa kab tak  
kahin aankhen dikha chuko mujh ko  
jaanib-e-ghair dekhna kab tak  
na milaenge wo na aaenge  
josh-e-labbaik-o-marhaba kab tak  
hosh mein aa tu mujh mein jaan nahin  
ghaflat-e-jurat-azma kab tak  
le shab-e-wasl-e-ghair bhi kati  
tu mujhe aazmaega kab tak  
tum ko khu ho gai burai ki  
darguzar kijiye bhala kab tak  
mar chale ab to us sanam se milen  
'momin' andesha-e-khuda kab tak  
