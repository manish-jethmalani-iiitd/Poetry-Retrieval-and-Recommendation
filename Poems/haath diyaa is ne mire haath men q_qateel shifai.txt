haath diya is ne mire haath men  
main to vali ban gaya ik raat men  
ishq karoge to kamaoge naam  
tohmaten batti nahin khairat men  
ishq buri shai sahi par dosto  
dakhl na do tum miri har baat men  
mujh pe tavajjoh hai sab afat ki  
koi kashish to hai miri zaat men  
rah-numa tha mira ik samri  
kho gaya main shahr-e-tilismat men  
mujh ko laga aam sa ik aadmi  
aaya vo jab kaam ke auqat men  
shaam ki gul-rang hava kya chali  
dard mahakne laga jazbat men  
haath men kaghaz ki liye chhatriyan  
ghar se na nikla karo barsat men  
rabt badhaya na 'qatil' is liye  
farq tha donon ke khayalat men  
hath diya is ne mere hath mein  
main to wali ban gaya ek raat mein  
ishq karoge to kamaoge nam  
tohmaten batti nahin khairaat mein  
ishq buri shai sahi par dosto  
dakhl na do tum meri har baat mein  
mujh pe tawajjoh hai sab aafat ki  
koi kashish to hai meri zat mein  
rah-numa tha mera ek samri  
kho gaya main shahr-e-tilismat mein  
mujh ko laga aam sa ek aadmi  
aaya wo jab kaam ke auqat mein  
sham ki gul-rang hawa kya chali  
dard mahakne laga jazbaat mein  
hath mein kaghaz ki liye chhatriyan  
ghar se na nikla karo barsat mein  
rabt badhaya na 'qatil' is liye  
farq tha donon ke khayalat mein  
