ye phailti shikastagi ehsas ki taraf  
dariya ravan-davan hain miri pyaas ki taraf  
us ka badan jhuka hua patthar ki bench par  
apne qadam bhi mudte hue ghaas ki taraf  
dikhla rahi hai dhuup bashashat ka aa.ina  
aur chhanv khinchti hai mujhe yaas ki taraf  
ashiya ki lazzaton men atakta hua badan  
aur ruuh ka khinchav hai ban-bas ki taraf  
sab ye samajh rahe the ki nirvan mil gaya  
chakra rahi hai chiil magar maas ki taraf  
ye phailti shikastagi ehsas ki taraf  
dariya rawan-dawan hain meri pyas ki taraf  
us ka badan jhuka hua patthar ki bench par  
apne qadam bhi mudte hue ghas ki taraf  
dikhla rahi hai dhup bashashat ka aaina  
aur chhanw khinchti hai mujhe yas ki taraf  
ashiya ki lazzaton mein atakta hua badan  
aur ruh ka khinchaw hai ban-bas ki taraf  
sab ye samajh rahe the ki nirwan mil gaya  
chakra rahi hai chil magar mas ki taraf  
