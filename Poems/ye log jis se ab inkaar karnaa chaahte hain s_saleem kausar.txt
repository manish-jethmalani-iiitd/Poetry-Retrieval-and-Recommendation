ye log jis se ab inkar karna chahte hain  
vo guftugu dar-o-divar karna chahte hain  
hamen khabar hai ki guzrega ek sail-e-fana  
so ham tumhen bhi khabar-dar karna chahte hain  
aur is se pahle ki sabit ho jurm-e-khamoshi  
ham apni raa.e ka iz.har karna chahte hain  
yahan tak aa to ga.e aap ki mohabbat men  
ab aur kitna gunahgar karna chahte hain  
gul-e-umid farozan rahe tiri khushbu  
ki log use bhi giraftar karna chahte hain  
utha.e phirte hain kab se azab-e-dar-badri  
ab is ko vaqf-e-rah-e-yar karna chahte hain  
jahan kahani men qatil bari hua hai vahan  
ham ik gavah ka kirdar karna chahte hain  
vo ham hain jo tiri avaz sun ke tere hue  
vo aur hain ki jo didar karna chahte hain  
ye log jis se ab inkar karna chahte hain  
wo guftugu dar-o-diwar karna chahte hain  
hamein khabar hai ki guzrega ek sail-e-fana  
so hum tumhein bhi khabar-dar karna chahte hain  
aur is se pahle ki sabit ho jurm-e-khamoshi  
hum apni rae ka izhaar karna chahte hain  
yahan tak aa to gae aap ki mohabbat mein  
ab aur kitna gunahgar karna chahte hain  
gul-e-umid farozan rahe teri khushbu  
ki log use bhi giraftar karna chahte hain  
uthae phirte hain kab se azab-e-dar-badri  
ab is ko waqf-e-rah-e-yar karna chahte hain  
jahan kahani mein qatil bari hua hai wahan  
hum ek gawah ka kirdar karna chahte hain  
wo hum hain jo teri aawaz sun ke tere hue  
wo aur hain ki jo didar karna chahte hain  
