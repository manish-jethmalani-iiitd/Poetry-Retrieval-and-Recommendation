tu ashna-e-jazba-e-ulfat nahin raha  
dil men tire vo zauq-e-mohabbat nahin raha  
phir naghma-ha-e-qum to faza men hain gunjte  
tu hi harif-e-zauq-e-sama.at nahin raha  
aa.iin kahan se aankh men atish-chikaniyan  
dil ashna-e-soz-e-mohabbat nahin raha  
gul-ha-e-husn-e-yar men daman-kash-e-nazar  
main ab haris-e-gulshan-e-jannat nahin raha  
shayad junun hai ma.il-e-farzangi mira  
main vo nahin vo alam-e-vahshat nahin raha  
mamnun huun main tera bahut marg-e-na-gahan  
main ab asir-e-gardish-e-qismat nahin raha  
jalva-gah-e-khayal men vo aa ga.e hain aaj  
lo main rahin-e-zahmat-e-khalvat nahin raha  
kya fa.eda hai dava-e-ishq-e-husain se  
sar men agar vo shauq-e-shahadat nahin raha  
tu aashna-e-jazba-e-ulfat nahin raha  
dil mein tere wo zauq-e-mohabbat nahin raha  
phir naghma-ha-e-qum to faza mein hain gunjte  
tu hi harif-e-zauq-e-samaat nahin raha  
aain kahan se aankh mein aatish-chikaniyan  
dil aashna-e-soz-e-mohabbat nahin raha  
gul-ha-e-husn-e-yar mein daman-kash-e-nazar  
main ab haris-e-gulshan-e-jannat nahin raha  
shayad junun hai mail-e-farzangi mera  
main wo nahin wo aalam-e-wahshat nahin raha  
mamnun hun main tera bahut marg-e-na-gahan  
main ab asir-e-gardish-e-qismat nahin raha  
jalwa-gah-e-khayal mein wo aa gae hain aaj  
lo main rahin-e-zahmat-e-khalwat nahin raha  
kya faeda hai dawa-e-ishq-e-husain se  
sar mein agar wo shauq-e-shahadat nahin raha  
