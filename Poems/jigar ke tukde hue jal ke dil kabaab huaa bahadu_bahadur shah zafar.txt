jigar ke tukde hue jal ke dil kabab hua  
ye ishq jaan ko mere koi azaab hua  
kiya jo qatl mujhe tum ne khuub kaam kiya  
ki main azaab se chhuta tumhen savab hua  
kabhi to shefta us ne kaha kabhi shaida  
gharaz ki roz naya ik mujhe khitab hua  
piyun na rashk se khuun kyunki dam-ba-dam apna  
ki saath ghair ke vo aaj ham-sharab hua  
tumhare lab ke lab-e-jam ne liye bose  
lab apne kaata kiya main na kamyab hua  
gali gali tiri khatir phira ba-chashm-e-pur-ab  
laga ke tujh se dil apna bahut kharab hua  
tiri gali men baha.e phire hai sail-e-sarishk  
hamara kasa-e-sar kya hua habab hua  
javab-e-khat ke na likhne se ye hua malum  
ki aaj se hamen ai nama-bar javab hua  
manga.i thi tiri tasvir dil ki taskin ko  
mujhe to dekhte hi aur iztirab hua  
sitam tumhare bahut aur din hisab ka ek  
mujhe hai soch ye hi kis tarah hisab hua  
'zafar' badal ke radif aur tu ghazal vo suna  
ki jis ka tujh se har ik sher intikhab hua  
jigar ke tukde hue jal ke dil kabab hua  
ye ishq jaan ko mere koi azab hua  
kiya jo qatl mujhe tum ne khub kaam kiya  
ki main azab se chhuta tumhein sawab hua  
kabhi to shefta us ne kaha kabhi shaida  
gharaz ki roz naya ek mujhe khitab hua  
piyun na rashk se khun kyunki dam-ba-dam apna  
ki sath ghair ke wo aaj ham-sharab hua  
tumhaare lab ke lab-e-jam ne liye bose  
lab apne kata kiya main na kaamyab hua  
gali gali teri khatir phira ba-chashm-e-pur-ab  
laga ke tujh se dil apna bahut kharab hua  
teri gali mein bahae phire hai sail-e-sarishk  
hamara kasa-e-sar kya hua habab hua  
jawab-e-khat ke na likhne se ye hua malum  
ki aaj se hamein ai nama-bar jawab hua  
mangai thi teri taswir dil ki taskin ko  
mujhe to dekhte hi aur iztirab hua  
sitam tumhaare bahut aur din hisab ka ek  
mujhe hai soch ye hi kis tarah hisab hua  
'zafar' badal ke radif aur tu ghazal wo suna  
ki jis ka tujh se har ek sher intikhab hua  
