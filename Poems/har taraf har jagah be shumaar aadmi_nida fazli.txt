har taraf har jagah be-shumar aadmi  
phir bhi tanha.iyon ka shikar aadmi  
sub.h se shaam tak bojh dhota hua  
apni hi laash ka khud mazar aadmi  
har taraf bhagte daudte raste  
har taraf aadmi ka shikar aadmi  
roz jiita hua roz marta hua  
har na.e din naya intizar aadmi  
ghar ki dahliz se gehun ke khet tak  
chalta phirta koi karobar aadmi  
zindagi ka muqaddar safar-dar-safar  
akhiri saans tak be-qarar aadmi  
har taraf har jagah be-shumar aadmi  
phir bhi tanhaiyon ka shikar aadmi  
subh se sham tak bojh dhota hua  
apni hi lash ka khud mazar aadmi  
har taraf bhagte daudte raste  
har taraf aadmi ka shikar aadmi  
roz jita hua roz marta hua  
har nae din naya intizar aadmi  
ghar ki dahliz se gehun ke khet tak  
chalta phirta koi karobar aadmi  
zindagi ka muqaddar safar-dar-safar  
aakhiri sans tak be-qarar aadmi  
