siyahkar the ba-safa ho ga.e ham  
tire ishq men kya se kya ho ga.e ham  
na jaana ki shauq aur bhadkega mera  
vo samjhe ki us se juda ho ga.e ham  
dam-e-vapsin aa.e pursish ko nahaq  
bas ab jaao tum se khafa ho ga.e ham  
hue mahv kis ki tamanna men aise  
ki mustaghni-e-ma-siva ho ga.e ham  
unhen ranj ab kyuun hua ham to khush hain  
ki mar kar shahid-e-vafa ho ga.e ham  
jab un se adab ne na kuchh munh se manga  
to ik paikar-e-iltija ho ga.e ham  
tiri fikr ka mubtila ho gaya dil  
magar qaid-e-gham se riha ho ga.e ham  
fana ho ke rah-e-mohabbat men 'hasrat'  
saza-var-e-khuld-e-baqa ho ga.e ham  
siyahkar the ba-safa ho gae hum  
tere ishq mein kya se kya ho gae hum  
na jaana ki shauq aur bhadkega mera  
wo samjhe ki us se juda ho gae hum  
dam-e-wapsin aae pursish ko nahaq  
bas ab jao tum se khafa ho gae hum  
hue mahw kis ki tamanna mein aise  
ki mustaghni-e-ma-siwa ho gae hum  
unhen ranj ab kyun hua hum to khush hain  
ki mar kar shahid-e-wafa ho gae hum  
jab un se adab ne na kuchh munh se manga  
to ek paikar-e-iltija ho gae hum  
teri fikr ka mubtila ho gaya dil  
magar qaid-e-gham se riha ho gae hum  
fana ho ke rah-e-mohabbat mein 'hasrat'  
saza-war-e-khuld-e-baqa ho gae hum  
