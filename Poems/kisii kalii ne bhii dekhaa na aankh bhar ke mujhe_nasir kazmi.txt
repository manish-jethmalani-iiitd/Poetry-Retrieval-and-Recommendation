kisi kali ne bhi dekha na aankh bhar ke mujhe  
guzar ga.i jaras-e-gul udaas kar ke mujhe  
main so raha tha kisi yaad ke shabistan men  
jaga ke chhod ga.e qafile sahar ke mujhe  
main ro raha tha muqaddar ki sakht rahon men  
uda ke le ga.e jaadu tiri nazar ke mujhe  
main tere dard ki tughyaniyon men duub gaya  
pukarte rahe taare ubhar ubhar ke mujhe  
tire firaq ki raten kabhi na bhulengi  
maze mile unhin raton men umr bhar ke mujhe  
zara si der thaharne de ai gham-e-duniya  
bula raha hai koi baam se utar ke mujhe  
phir aaj aa.i thi ik mauja-e-hava-e-tarab  
suna ga.i hai fasane idhar udhar ke mujhe  
kisi kali ne bhi dekha na aankh bhar ke mujhe  
guzar gai jaras-e-gul udas kar ke mujhe  
main so raha tha kisi yaad ke shabistan mein  
jaga ke chhod gae qafile sahar ke mujhe  
main ro raha tha muqaddar ki sakht rahon mein  
uda ke le gae jadu teri nazar ke mujhe  
main tere dard ki tughyaniyon mein dub gaya  
pukarte rahe tare ubhar ubhar ke mujhe  
tere firaq ki raaten kabhi na bhulengi  
maze mile unhin raaton mein umr bhar ke mujhe  
zara si der thaharne de ai gham-e-duniya  
bula raha hai koi baam se utar ke mujhe  
phir aaj aai thi ek mauja-e-hawa-e-tarab  
suna gai hai fasane idhar udhar ke mujhe  
