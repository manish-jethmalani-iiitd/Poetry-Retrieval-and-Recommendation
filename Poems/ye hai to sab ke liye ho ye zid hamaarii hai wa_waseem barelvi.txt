ye hai to sab ke liye ho ye zid hamari hai  
is ek baat pe duniya se jang jaari hai  
udaan vaalo udanon pe vaqt bhari hai  
paron ki ab ke nahin hauslon ki baari hai  
main qatra ho ke bhi tufan se jang leta huun  
mujhe bachana samundar ki zimmedari hai  
isi se jalte hain sahra-e-arzu men charagh  
ye tishnagi to mujhe zindagi se pyari hai  
koi bata.e ye us ke ghurur-e-beja ko  
vo jang main ne ladi hi nahin jo haari hai  
har ek saans pe pahra hai be-yaqini ka  
ye zindagi to nahin maut ki savari hai  
dua karo ki salamat rahe miri himmat  
ye ik charagh ka.i andhiyon pe bhari hai  
ye hai to sab ke liye ho ye zid hamari hai  
is ek baat pe duniya se jang jari hai  
udan walo udanon pe waqt bhaari hai  
paron ki ab ke nahin hauslon ki bari hai  
main qatra ho ke bhi tufan se jang leta hun  
mujhe bachana samundar ki zimmedari hai  
isi se jalte hain sahra-e-arzu mein charagh  
ye tishnagi to mujhe zindagi se pyari hai  
koi batae ye us ke ghurur-e-beja ko  
wo jang main ne ladi hi nahin jo haari hai  
har ek sans pe pahra hai be-yaqini ka  
ye zindagi to nahin maut ki sawari hai  
dua karo ki salamat rahe meri himmat  
ye ek charagh kai aandhiyon pe bhaari hai  
