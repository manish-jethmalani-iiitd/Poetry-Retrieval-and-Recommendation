iblagh ke badan men tajassus ka silsila  
tuuta hai chashm-e-khvab men hairat ka aa.ina  
jo asman ban ke musallat saron pe tha  
kis ne use zamin ke andar dhansa diya  
bikhri hain piili ret pe suraj ki haddiyan  
zarron ke intizar men lamhon ka jhumna  
ehram tutte hain kahan sang-e-vaqt ke  
sahra ki tishnagi men abul-haul hans pada  
ungli se us ke jism pe likkha usi ka naam  
phir batti band kar ke use dhundta raha  
shiryanen khinch ke tuut na jaa.en tanav se  
mitti pe khul na jaa.e ye darvaza khuun ka  
maujen thiin sho.alagi ke samundar men tund-o-tez  
main raat bhar ubharta raha dubta raha  
alfaz ki ragon se ma.ani nichod le  
fasid mavad kaghzi ghode pe daal aa  
iblagh ke badan mein tajassus ka silsila  
tuta hai chashm-e-khwab mein hairat ka aaina  
jo aasman ban ke musallat saron pe tha  
kis ne use zamin ke andar dhansa diya  
bikhri hain pili ret pe suraj ki haddiyan  
zarron ke intizar mein lamhon ka jhumna  
ehram tutte hain kahan sang-e-waqt ke  
sahra ki tishnagi mein abul-haul hans pada  
ungli se us ke jism pe likkha usi ka nam  
phir batti band kar ke use dhundta raha  
shiryanen khinch ke tut na jaen tanaw se  
mitti pe khul na jae ye darwaza khun ka  
maujen thin shoalagi ke samundar mein tund-o-tez  
main raat bhar ubharta raha dubta raha  
alfaz ki ragon se maani nichod le  
fasid mawad kaghzi ghode pe dal aa  
