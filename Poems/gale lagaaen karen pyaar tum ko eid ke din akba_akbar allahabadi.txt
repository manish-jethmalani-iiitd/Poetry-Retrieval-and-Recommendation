gale laga.en karen tum ko pyaar eid ke din  
idhar to aao mire gul-ezar eid ke din  
ghazab ka husn hai ara.ishen qayamat ki  
ayaan hai qudrat-e-parvardigar eid ke din  
sanbhal saki na tabi.at kisi tarah meri  
raha na dil pe mujhe ikhtiyar eid ke din  
vo saal bhar se kudurat bhari jo thi dil men  
vo duur ho ga.i bas ek baar eid ke din  
laga liya unhen siine se josh-e-ulfat men  
gharaz ki aa hi gaya mujh ko pyaar eid ke din  
kahin hai naghma-e-bulbul kahin hai khanda-e-gul  
ayaan hai josh-e-shabab-e-bahar eid ke din  
sivayyan duudh shakar meva sab muhayya hai  
magar ye sab hai mujhe nagavar eid ke din  
mile agar lab-e-shirin ka tere ik bosa  
to lutf ho mujhe albatta yaar eid ke din  
gale lagaen karen tum ko pyar eid ke din  
idhar to aao mere gul-ezar eid ke din  
ghazab ka husn hai aaraishen qayamat ki  
ayan hai qudrat-e-parwardigar eid ke din  
sanbhal saki na tabiat kisi tarah meri  
raha na dil pe mujhe ikhtiyar eid ke din  
wo sal bhar se kudurat bhari jo thi dil mein  
wo dur ho gai bas ek bar eid ke din  
laga liya unhen sine se josh-e-ulfat mein  
gharaz ki aa hi gaya mujh ko pyar eid ke din  
kahin hai naghma-e-bulbul kahin hai khanda-e-gul  
ayan hai josh-e-shabab-e-bahaar eid ke din  
siwayyan dudh shakar mewa sab muhayya hai  
magar ye sab hai mujhe nagawar eid ke din  
mile agar lab-e-shirin ka tere ek bosa  
to lutf ho mujhe albatta yar eid ke din  
