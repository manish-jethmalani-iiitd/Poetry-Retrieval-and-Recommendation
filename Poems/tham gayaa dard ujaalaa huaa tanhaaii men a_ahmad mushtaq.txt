tham gaya dard ujala hua tanha.i men  
barq chamki hai kahin raat ki gahra.i men  
baagh ka baagh lahu rang hua jaata hai  
vaqt masruf hai kaisi chaman-ara.i men  
shahr viran hue bahr bayaban hue  
khaak udti hai dar o dasht ki pahna.i men  
ek lamhe men bikhar jaata hai tana-bana  
aur phir umr guzar jaati hai yakja.i men  
us tamashe men nahin dekhne vaala koi  
is tamashe ko jo barpa hai tamasha.i men  
tham gaya dard ujala hua tanhai mein  
barq chamki hai kahin raat ki gahrai mein  
bagh ka bagh lahu rang hua jata hai  
waqt masruf hai kaisi chaman-arai mein  
shahr viran hue bahr bayaban hue  
khak udti hai dar o dasht ki pahnai mein  
ek lamhe mein bikhar jata hai tana-bana  
aur phir umr guzar jati hai yakjai mein  
us tamashe mein nahin dekhne wala koi  
is tamashe ko jo barpa hai tamashai mein  
