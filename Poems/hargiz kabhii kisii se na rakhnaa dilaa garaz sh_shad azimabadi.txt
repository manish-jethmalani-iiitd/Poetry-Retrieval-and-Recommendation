hargiz kabhi kisi se na rakhna dila gharaz  
jab kuchh gharaz nahin to zamane se kya gharaz  
phaila ke haath muft men honge zalil ham  
mahrum tere dar se phiregi dua gharaz  
duniya men kuchh to ruuh ko is jism se hai kaam  
milta hai varna kaun kisi se bila gharaz  
vasl o firaq o hasrat o ummid se khula  
hamrah hai har ek baqa ke fana gharaz  
ik phir ke dekhne men ga.i saikdon ki jaan  
teri har ik ada men bhari hai jafa gharaz  
dekha to tha yahi sabab-e-hasrat-o-alam  
majbur ho ke tark kiya mudda.a gharaz  
kyunkar na ruuh o jism se ho chand din milap  
is ko juda gharaz hai to us ko juda gharaz  
ilzam ta-ki sar pe kisi tarah ka na ho  
ai 'shad' dhundti hai bahane qaza gharaz  
hargiz kabhi kisi se na rakhna dila gharaz  
jab kuchh gharaz nahin to zamane se kya gharaz  
phaila ke hath muft mein honge zalil hum  
mahrum tere dar se phiregi dua gharaz  
duniya mein kuchh to ruh ko is jism se hai kaam  
milta hai warna kaun kisi se bila gharaz  
wasl o firaq o hasrat o ummid se khula  
hamrah hai har ek baqa ke fana gharaz  
ek phir ke dekhne mein gai saikdon ki jaan  
teri har ek ada mein bhari hai jafa gharaz  
dekha to tha yahi sabab-e-hasrat-o-alam  
majbur ho ke tark kiya muddaa gharaz  
kyunkar na ruh o jism se ho chand din milap  
is ko juda gharaz hai to us ko juda gharaz  
ilzam ta-ki sar pe kisi tarah ka na ho  
ai 'shad' dhundti hai bahane qaza gharaz  
