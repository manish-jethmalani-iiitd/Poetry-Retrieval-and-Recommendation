sarakti jaa.e hai rukh se naqab ahista ahista  
nikalta aa raha hai aftab ahista ahista  
javan hone lage jab vo to ham se kar liya parda  
haya yak-lakht aa.i aur shabab ahista ahista  
shab-e-furqat ka jaaga huun farishto ab to sone do  
kabhi fursat men kar lena hisab ahista ahista  
saval-e-vasl par un ko adu ka khauf hai itna  
dabe honton se dete hain javab ahista ahista  
vo bedardi se sar katen 'amir' aur main kahun un se  
huzur ahista ahista janab ahista ahista  
sarakti jae hai rukh se naqab aahista aahista  
nikalta aa raha hai aaftab aahista aahista  
jawan hone lage jab wo to hum se kar liya parda  
haya yak-lakht aai aur shabab aahista aahista  
shab-e-furqat ka jaga hun farishto ab to sone do  
kabhi fursat mein kar lena hisab aahista aahista  
sawal-e-wasl par un ko adu ka khauf hai itna  
dabe honton se dete hain jawab aahista aahista  
wo bedardi se sar katen 'amir' aur main kahun un se  
huzur aahista aahista janab aahista aahista  
