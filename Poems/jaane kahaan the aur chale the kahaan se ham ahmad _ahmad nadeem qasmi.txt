jaane kahan the aur chale the kahan se ham  
bedar ho ga.e kisi khvab-e-giran se ham  
ai nau-bahar-e-naz tiri nik.haton ki khair  
daman jhatak ke nikle tire gulsitan se ham  
pindar-e-ashiqi ki amanat hai ah-e-sard  
ye tiir aaj chhod rahe hain kaman se ham  
aao ghubar-e-rah men dhunden shamim-e-naz  
aao khabar bahar ki puchhen khizan se ham  
akhir dua karen bhi to kis mudda.a ke saath  
kaise zamin ki baat kahen asman se ham  
jaane kahan the aur chale the kahan se hum  
bedar ho gae kisi khwab-e-giran se hum  
ai nau-bahaar-e-naz teri nikhaton ki khair  
daman jhatak ke nikle tere gulsitan se hum  
pindar-e-ashiqi ki amanat hai aah-e-sard  
ye tir aaj chhod rahe hain kaman se hum  
aao ghubar-e-rah mein dhunden shamim-e-naz  
aao khabar bahaar ki puchhen khizan se hum  
aakhir dua karen bhi to kis muddaa ke sath  
kaise zamin ki baat kahen aasman se hum  
