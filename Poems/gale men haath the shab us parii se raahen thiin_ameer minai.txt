gale men haath the shab us pari se rahen thiin  
sahar hui to vo ankhen na vo nigahen thiin  
nikal ke chehre pe maidan saaf khat ne kiya  
kabhi ye shahr tha aisa ki band rahen thiin  
firaq men tire ashiq ko ja ke kal dekha  
ki vo to hech tha kuchh ashk the kuchh aa.hen thiin  
bagule ab hain ki ghurbat hai gor-e-shahan par  
saron pe chatr jilau men kabhi sipahen thiin  
hazaron lot ga.e kal uthi jo vo chilman  
khadang mu-e-mizha barchhiyan nigahen thiin  
kiya ye shauq ne andha mujhe na sujha kuchh  
vagarna rabt ki us se hazar rahen thiin  
ye zo.af hai ki nikalti nahin hain ab dil se  
kabhi falak se bhi unchi hamari aa.hen thiin  
jigar men hijr ki kal chubh rahi thiin kuchh fansen  
magar jo ghaur se dekha tiri nigahen thiin  
pahunch ga.e sar-e-manzil chale jo chaal na.i  
unhin men pher tha dekhi hui jo rahen thiin  
falak ke daur se duniya badal ga.i varna  
jahan bane hain ye mai-khane khan-qahen thiin  
ye zo.af ab hai ki hilna giran hai qadmon ko  
subuk-ravi men kabhi in ko dastgahen thiin  
musha.ere se hasin kyuun na chhin le jaate  
ruba.iyan miri chu go shub.h kulahen thiin  
hasin zar ke hain talib ki ab hain gird-e-'amir'  
gharib ham the to ye pyaar tha na chahen thiin  
gale mein hath the shab us pari se rahen thin  
sahar hui to wo aankhen na wo nigahen thin  
nikal ke chehre pe maidan saf khat ne kiya  
kabhi ye shahr tha aisa ki band rahen thin  
firaq mein tere aashiq ko ja ke kal dekha  
ki wo to hech tha kuchh ashk the kuchh aahen thin  
bagule ab hain ki ghurbat hai gor-e-shahan par  
saron pe chatr jilau mein kabhi sipahen thin  
hazaron lot gae kal uthi jo wo chilman  
khadang mu-e-mizha barchhiyan nigahen thin  
kiya ye shauq ne andha mujhe na sujha kuchh  
wagarna rabt ki us se hazar rahen thin  
ye zoaf hai ki nikalti nahin hain ab dil se  
kabhi falak se bhi unchi hamari aahen thin  
jigar mein hijr ki kal chubh rahi thin kuchh fansen  
magar jo ghaur se dekha teri nigahen thin  
pahunch gae sar-e-manzil chale jo chaal nai  
unhin mein pher tha dekhi hui jo rahen thin  
falak ke daur se duniya badal gai warna  
jahan bane hain ye mai-khane khan-qahen thin  
ye zoaf ab hai ki hilna giran hai qadmon ko  
subuk-rawi mein kabhi in ko dastgahen thin  
mushaere se hasin kyun na chhin le jate  
rubaiyan meri chu go shubh kulahen thin  
hasin zar ke hain talib ki ab hain gird-e-'amir'  
gharib hum the to ye pyar tha na chahen thin  
