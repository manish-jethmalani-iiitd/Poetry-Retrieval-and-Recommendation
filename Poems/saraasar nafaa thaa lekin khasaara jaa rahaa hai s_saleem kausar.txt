sarasar nafa tha lekin khasara ja raha hai  
to kya jiiti hui baazi ko haara ja raha hai  
safar aghaz karna tha jahan se zindagi ka  
hamen un raston se ab guzara ja raha hai  
ye kin ke paas girvi rakh diya ham ne samundar  
ye kin logon ko sahil par utara ja raha hai  
use jo bhi mila bach kar nahin aaya abhi tak  
magar jo bach gaya milne dobara ja raha hai  
'salim' ik akhiri mazmun baaqi tha ki chhapne  
miri rusva.i ka taaza shumara ja raha hai  
sarasar nafa tha lekin khasara ja raha hai  
to kya jiti hui bazi ko haara ja raha hai  
safar aaghaz karna tha jahan se zindagi ka  
hamein un raston se ab guzara ja raha hai  
ye kin ke pas girwi rakh diya hum ne samundar  
ye kin logon ko sahil par utara ja raha hai  
use jo bhi mila bach kar nahin aaya abhi tak  
magar jo bach gaya milne dobara ja raha hai  
'salim' ek aakhiri mazmun baqi tha ki chhapne  
meri ruswai ka taza shumara ja raha hai  
