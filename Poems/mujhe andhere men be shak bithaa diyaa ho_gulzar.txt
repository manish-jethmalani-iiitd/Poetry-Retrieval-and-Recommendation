mujhe andhere men be-shak bitha diya hota  
magar charagh ki surat jala diya hota  
na raushni koi aati mire ta.aqub men  
jo apne-ap ko main ne bujha diya hota  
ye dard jism ke ya-rab bahut shadid lage  
mujhe salib pe do pal sula diya hota  
ye shukr hai ki mire paas tera gham to raha  
vagarna zindagi ne to rula diya hota  
mujhe andhere mein be-shak bitha diya hota  
magar charagh ki surat jala diya hota  
na raushni koi aati mere taaqub mein  
jo apne-ap ko main ne bujha diya hota  
ye dard jism ke ya-rab bahut shadid lage  
mujhe salib pe do pal sula diya hota  
ye shukr hai ki mere pas tera gham to raha  
wagarna zindagi ne to rula diya hota  
