ek suraj tha ki taron ke gharane se utha  
aankh hairan hai kya shakhs zamane se utha  
kis se puchhun tire aaqa ka pata ai rahvar  
ye alam vo hai na ab tak kisi shane se utha  
halqa-e-khvab ko hi gird-e-gulu kas daala  
dast-e-qatil ka bhi ehsan na divane se utha  
phir koi aks shuaon se na banne paaya  
kaisa mahtab mire a.ina-khane se utha  
kya likha tha sar-e-mahzar jise pahchante hi  
paas baitha hua har dost bahane se utha  
ek suraj tha ki taron ke gharane se utha  
aankh hairan hai kya shakhs zamane se utha  
kis se puchhun tere aaqa ka pata ai rahwar  
ye alam wo hai na ab tak kisi shane se utha  
halqa-e-khwab ko hi gird-e-gulu kas dala  
dast-e-qatil ka bhi ehsan na diwane se utha  
phir koi aks shuaon se na banne paya  
kaisa mahtab mere aaina-khane se utha  
kya likha tha sar-e-mahzar jise pahchante hi  
pas baitha hua har dost bahane se utha  
