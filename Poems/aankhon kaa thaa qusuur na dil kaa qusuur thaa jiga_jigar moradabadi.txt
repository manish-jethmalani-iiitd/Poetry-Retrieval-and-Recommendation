ankhon ka tha qusur na dil ka qusur tha  
aaya jo mere samne mera ghurur tha  
tarik misl-e-ah jo ankhon ka nuur tha  
kya sub.h hi se sham-e-bala ka zuhur tha  
vo the na mujh se duur na main un se duur tha  
aata na tha nazar to nazar ka qusur tha  
har vaqt ik khumar tha har dam surur tha  
botal baghal men thi ki dil-e-na-subur tha  
koi to dardmand-e-dil-e-na-subur tha  
maana ki tum na the koi tum sa zarur tha  
lagte hi thes tuut gaya saz-e-arzu  
milte hi aankh shisha-e-dil chuur chuur tha  
aisa kahan bahar men ranginiyon ka josh  
shamil kisi ka khun-e-tamanna zarur tha  
saaqi ki chashm-e-mast ka kya kijiye bayan  
itna surur tha ki mujhe bhi surur tha  
palti jo raste hi se ai ah-e-na-murad  
ye to bata ki bab-e-asar kitni duur tha  
jis dil ko tum ne lutf se apna bana liya  
us dil men ik chhupa hua nashtar zarur tha  
us chashm-e-mai-farosh se koi na bach saka  
sab ko ba-qadr-e-hausla-e-dil surur tha  
dekha tha kal 'jigar' ko sar-e-rah-e-mai-kada  
is darja pi gaya tha ki nashshe men chuur tha  
aankhon ka tha qusur na dil ka qusur tha  
aaya jo mere samne mera ghurur tha  
tarik misl-e-ah jo aankhon ka nur tha  
kya subh hi se sham-e-bala ka zuhur tha  
wo the na mujh se dur na main un se dur tha  
aata na tha nazar to nazar ka qusur tha  
har waqt ek khumar tha har dam surur tha  
botal baghal mein thi ki dil-e-na-subur tha  
koi to dardmand-e-dil-e-na-subur tha  
mana ki tum na the koi tum sa zarur tha  
lagte hi thes tut gaya saz-e-arzu  
milte hi aankh shisha-e-dil chur chur tha  
aisa kahan bahaar mein ranginiyon ka josh  
shamil kisi ka khun-e-tamanna zarur tha  
saqi ki chashm-e-mast ka kya kijiye bayan  
itna surur tha ki mujhe bhi surur tha  
palti jo raste hi se ai aah-e-na-murad  
ye to bata ki bab-e-asar kitni dur tha  
jis dil ko tum ne lutf se apna bana liya  
us dil mein ek chhupa hua nashtar zarur tha  
us chashm-e-mai-farosh se koi na bach saka  
sab ko ba-qadr-e-hausla-e-dil surur tha  
dekha tha kal 'jigar' ko sar-e-rah-e-mai-kada  
is darja pi gaya tha ki nashshe mein chur tha  
