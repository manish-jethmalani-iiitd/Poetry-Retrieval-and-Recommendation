ham ko mita sake ye zamane men dam nahin  
ham se zamana khud hai zamane se ham nahin  
be-fa.eda alam nahin be-kar gham nahin  
taufiq de khuda to ye nemat bhi kam nahin  
meri zaban pe shikva-e-ahl-e-sitam nahin  
mujh ko jaga diya yahi ehsan kam nahin  
ya rab hujum-e-dard ko de aur vus.aten  
daman to kya abhi miri ankhen bhi nam nahin  
shikva to ek chhed hai lekin haqiqatan  
tera sitam bhi teri inayat se kam nahin  
ab ishq us maqam pe hai justuju-navard  
saaya nahin jahan koi naqsh-e-qadam nahin  
milta hai kyuun maza sitam-e-rozgar men  
tera karam bhi khud jo sharik-e-sitam nahin  
marg-e-'jigar' pe kyuun tiri ankhen hain ashk-rez  
ik saneha sahi magar itna aham nahin  
hum ko mita sake ye zamane mein dam nahin  
hum se zamana khud hai zamane se hum nahin  
be-faeda alam nahin be-kar gham nahin  
taufiq de khuda to ye nemat bhi kam nahin  
meri zaban pe shikwa-e-ahl-e-sitam nahin  
mujh ko jaga diya yahi ehsan kam nahin  
ya rab hujum-e-dard ko de aur wusaten  
daman to kya abhi meri aankhen bhi nam nahin  
shikwa to ek chhed hai lekin haqiqatan  
tera sitam bhi teri inayat se kam nahin  
ab ishq us maqam pe hai justuju-naward  
saya nahin jahan koi naqsh-e-qadam nahin  
milta hai kyun maza sitam-e-rozgar mein  
tera karam bhi khud jo sharik-e-sitam nahin  
marg-e-'jigar' pe kyun teri aankhen hain ashk-rez  
ek saneha sahi magar itna aham nahin  
