dil men ab yuun tire bhule hue gham aate hain  
jaise bichhde hue kaabe men sanam aate hain  
ek ik kar ke hue jaate hain taare raushan  
meri manzil ki taraf tere qadam aate hain  
raqs-e-mai tez karo saaz ki lai tez karo  
su-e-mai-khana safiran-e-haram aate hain  
kuchh hamin ko nahin ehsan uthane ka dimagh  
vo to jab aate hain ma.il-ba-karam aate hain  
aur kuchh der na guzre shab-e-furqat se kaho  
dil bhi kam dukhta hai vo yaad bhi kam aate hain  
dil mein ab yun tere bhule hue gham aate hain  
jaise bichhde hue kabe mein sanam aate hain  
ek ek kar ke hue jate hain tare raushan  
meri manzil ki taraf tere qadam aate hain  
raqs-e-mai tez karo saz ki lai tez karo  
su-e-mai-khana safiran-e-haram aate hain  
kuchh hamin ko nahin ehsan uthane ka dimagh  
wo to jab aate hain mail-ba-karam aate hain  
aur kuchh der na guzre shab-e-furqat se kaho  
dil bhi kam dukhta hai wo yaad bhi kam aate hain  
