junun-e-dil na sirf itna ki ik gul pairahan tak hai  
qad o gesu se apna silsila dar-o-rasan tak hai  
magar ai ham-qafas kahti hai shorida-sari apni  
ye rasm-e-qaid-o-zindan ek divar-e-kuhan tak hai  
kahan bach kar chali ai fasl-e-gul mujh abla-pa se  
mire qadmon ki gul-kari bayaban se chaman tak hai  
main kya kya jura.a-e-khun pi gaya paimana-e-dil men  
bala-noshi miri kya ik mai-e-saghar shikan tak hai  
na akhir kah saka us se mira hal-e-dil-e-sozan  
mah-e-taban ki jo us ka sharik-e-anjuman tak hai  
nava hai javedan 'majruh' jis men ruh-e-sa.at ho  
kaha kis ne mira naghma zamane ke chalan tak hai  
junun-e-dil na sirf itna ki ek gul pairahan tak hai  
qad o gesu se apna silsila dar-o-rasan tak hai  
magar ai ham-qafas kahti hai shorida-sari apni  
ye rasm-e-qaid-o-zindan ek diwar-e-kuhan tak hai  
kahan bach kar chali ai fasl-e-gul mujh aabla-pa se  
mere qadmon ki gul-kari bayaban se chaman tak hai  
main kya kya jura-e-khun pi gaya paimana-e-dil mein  
bala-noshi meri kya ek mai-e-saghar shikan tak hai  
na aakhir kah saka us se mera haal-e-dil-e-sozan  
mah-e-taban ki jo us ka sharik-e-anjuman tak hai  
nawa hai jawedan 'majruh' jis mein ruh-e-saat ho  
kaha kis ne mera naghma zamane ke chalan tak hai  
