akhir gham-e-janan ko ai dil badh kar gham-e-dauran hona tha  
is qatre ko banna tha dariya is mauj ko tufan hona tha  
har mod pe mil jaate hain abhi firdaus-o-jinan ke shaida.i  
tujh ko to abhi kuchh aur hasin ai alam-e-imkan hona tha  
vo jis ke gudaz-e-mehnat se pur-nur shabistan hai tera  
ai shokh usi baazu pe tiri zulfon ko pareshan hona tha  
aati hi rahi hai gulshan men ab ke bhi bahar aa.i hai to kya  
hai yuun ki qafas ke goshon se elan-e-baharan hona tha  
aaya hai hamare mulk men bhi ik daur-e-zulekha.i yaani  
ab vo gham-e-zindan dete hain jin ko gham-e-zindan hona tha  
ab khul ke kahunga har gham-e-dil 'majruh' nahin vo vaqt ki jab  
ashkon men sunana tha mujh ko aahon men ghazal-khvan hona tha  
aakhir gham-e-jaanan ko ai dil badh kar gham-e-dauran hona tha  
is qatre ko banna tha dariya is mauj ko tufan hona tha  
har mod pe mil jate hain abhi firdaus-o-jinan ke shaidai  
tujh ko to abhi kuchh aur hasin ai aalam-e-imkan hona tha  
wo jis ke gudaz-e-mehnat se pur-nur shabistan hai tera  
ai shokh usi bazu pe teri zulfon ko pareshan hona tha  
aati hi rahi hai gulshan mein ab ke bhi bahaar aai hai to kya  
hai yun ki qafas ke goshon se elan-e-bahaaran hona tha  
aaya hai hamare mulk mein bhi ek daur-e-zulekhai yani  
ab wo gham-e-zindan dete hain jin ko gham-e-zindan hona tha  
ab khul ke kahunga har gham-e-dil 'majruh' nahin wo waqt ki jab  
ashkon mein sunana tha mujh ko aahon mein ghazal-khwan hona tha  
