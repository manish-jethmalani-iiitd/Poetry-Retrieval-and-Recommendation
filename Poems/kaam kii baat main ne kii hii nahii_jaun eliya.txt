kaam ki baat main ne ki hi nahin  
ye mira taur-e-zindagi hi nahin  
ai umiid ai umid-e-nau-maidan  
mujh se mayyat tiri uthi hi nahin  
main jo tha us gali ka mast-e-khiram  
us gali men miri chali hi nahin  
ye suna hai ki mere kuuch ke ba.ad  
us ki khushbu kahin basi hi nahin  
thi jo ik fakhta udaas udaas  
sub.h vo shakh se udi hi nahin  
mujh men ab mera ji nahin lagta  
aur sitam ye ki mera ji hi nahin  
vo jo rahti thi dil-mohalle men  
phir vo ladki mujhe mili hi nahin  
ja.iye aur khaak uda.iye aap  
ab vo ghar kya ki vo gali hi nahin  
haa.e vo shauq jo nahin tha kabhi  
haa.e vo zindagi jo thi hi nahin  
kaam ki baat main ne ki hi nahin  
ye mera taur-e-zindagi hi nahin  
ai umid ai umid-e-nau-maidan  
mujh se mayyat teri uthi hi nahin  
main jo tha us gali ka mast-e-khiram  
us gali mein meri chali hi nahin  
ye suna hai ki mere kuch ke baad  
us ki khushbu kahin basi hi nahin  
thi jo ek fakhta udas udas  
subh wo shakh se udi hi nahin  
mujh mein ab mera ji nahin lagta  
aur sitam ye ki mera ji hi nahin  
wo jo rahti thi dil-mohalle mein  
phir wo ladki mujhe mili hi nahin  
jaiye aur khak udaiye aap  
ab wo ghar kya ki wo gali hi nahin  
hae wo shauq jo nahin tha kabhi  
hae wo zindagi jo thi hi nahin  
