apne pahlu se vo ghairon ko utha hi na sake  
un ko ham qissa-e-gham apna suna hi na sake  
zehan mera vo qayamat ki do-alam pe muhit  
aap aaise ki mire zehan men aa hi na sake  
dekh lete jo unhen to mujhe rakhte ma.azur  
shaikh-sahib magar us bazm men ja hi na sake  
aql mahngi hai bahut ishq khilaf-e-tahzib  
dil ko is ahd men ham kaam men la hi na sake  
ham to khud chahte the chain se baithen koi dam  
aap ki yaad magar dil se bhula hi na sake  
ishq kamil hai usi ka ki patangon ki tarah  
taab nazzara-e-ma.asuq ki la hi na sake  
dam-e-hasti ki bhi tarkib ajab rakkhi hai  
jo phanse us men vo phir jaan bacha hi na sake  
maz.har-e-jalva-e-janan hai har ik shai 'akbar'  
be-adab aankh kisi samt utha hi na sake  
aisi mantiq se to divangi behtar 'akbar'  
ki jo khaliq ki taraf dil ko jhuka hi na sake  
apne pahlu se wo ghairon ko utha hi na sake  
un ko hum qissa-e-gham apna suna hi na sake  
zehan mera wo qayamat ki do-alam pe muhit  
aap aaise ki mere zehan mein aa hi na sake  
dekh lete jo unhen to mujhe rakhte mazur  
shaikh-sahib magar us bazm mein ja hi na sake  
aql mahngi hai bahut ishq khilaf-e-tahzib  
dil ko is ahd mein hum kaam mein la hi na sake  
hum to khud chahte the chain se baithen koi dam  
aap ki yaad magar dil se bhula hi na sake  
ishq kaamil hai usi ka ki patangon ki tarah  
tab nazzara-e-masuq ki la hi na sake  
dam-e-hasti ki bhi tarkib ajab rakkhi hai  
jo phanse us mein wo phir jaan bacha hi na sake  
mazhar-e-jalwa-e-jaanan hai har ek shai 'akbar'  
be-adab aankh kisi samt utha hi na sake  
aisi mantiq se to diwangi behtar 'akbar'  
ki jo khaliq ki taraf dil ko jhuka hi na sake  
