na leve gar khas-e-jauhar taravat sabza-e-khat se  
laga.e khana-e-a.ina men ru-e-nigar atish  
farogh-e-husn se hoti hai hall-e-mushkil-e-ashiq  
na nikle sham.a ke pa se nikale gar na khaar atish  
sharar hai rang ba.ad iz.har-e-tab-e-jalva-e-tamkin  
kare hai sang par khurshid ab-e-ru-e-kar atish  
panave be-gudaz-e-mom rabt-e-paikar-ara.i  
nikale kya nihal-e-sham.a be-tukhm-e-sharar atish  
khayal-e-dud tha sar-josh-e-sauda-e-ghalat-fahmi  
agar rakhti na khakistar-nashini ka ghubar atish  
hava-e-par-fishani barq-e-khirman-ha-e-khatir hai  
ba-bal-e-sho.ala-e-betab hai parvana-zar atish  
nahin barq-o-sharar juz vahshat-e-zabt-e-tapidan-ha  
bila gardan-e-be-parva kharami-ha-e-yar atish  
dhuen se aag ke ik abr-e-dariya-bar ho paida  
'asad' haidar-paraston se agar hove do-char atish  
na lewe gar khas-e-jauhar tarawat sabza-e-khat se  
lagae khana-e-aina mein ru-e-nigar aatish  
farogh-e-husn se hoti hai hall-e-mushkil-e-ashiq  
na nikle shama ke pa se nikale gar na khar aatish  
sharar hai rang baad izhaar-e-tab-e-jalwa-e-tamkin  
kare hai sang par khurshid aab-e-ru-e-kar aatish  
panawe be-gudaz-e-mom rabt-e-paikar-arai  
nikale kya nihaal-e-shama be-tukhm-e-sharar aatish  
khayal-e-dud tha sar-josh-e-sauda-e-ghalat-fahmi  
agar rakhti na khakistar-nashini ka ghubar aatish  
hawa-e-par-fishani barq-e-khirman-ha-e-khatir hai  
ba-baal-e-shoala-e-betab hai parwana-zar aatish  
nahin barq-o-sharar juz wahshat-e-zabt-e-tapidan-ha  
bila gardan-e-be-parwa kharami-ha-e-yar aatish  
dhuen se aag ke ek abr-e-dariya-bar ho paida  
'asad' haidar-paraston se agar howe do-chaar aatish  
