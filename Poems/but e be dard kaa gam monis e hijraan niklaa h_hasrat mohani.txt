but-e-be-dard ka gham monis-e-hijran nikla  
dard jaana tha jise ham ne vo darman nikla  
aankh jab band hui tab khulin ankhen apni  
bazm-e-yaran jise samjhe the vo zindan nikla  
hasrat-o-yas ka amboh fughan ki kasrat  
main tiri bazm se kya ba-sar-o-saman nikla  
khuun ho kar to ye dil aankh se barson tapka  
na koi par dil-e-nakam ka arman nikla  
aa.ina paikar-e-tasvir nigah-e-mushtaq  
jise dekha tiri mahfil men vo hairan nikla  
mujh ko hairat hai hua kya dam-e-rukhsat hamdam  
jaan nikli mire pahlu se ki janan nikla  
khuub dozakh ki musibat se bache ham 'hasrat'  
is ka darogha vahi yaar ka darban nikla  
but-e-be-dard ka gham monis-e-hijran nikla  
dard jaana tha jise hum ne wo darman nikla  
aankh jab band hui tab khulin aankhen apni  
bazm-e-yaran jise samjhe the wo zindan nikla  
hasrat-o-yas ka amboh fughan ki kasrat  
main teri bazm se kya ba-sar-o-saman nikla  
khun ho kar to ye dil aankh se barson tapka  
na koi par dil-e-nakaam ka arman nikla  
aaina paikar-e-taswir nigah-e-mushtaq  
jise dekha teri mahfil mein wo hairan nikla  
mujh ko hairat hai hua kya dam-e-rukhsat hamdam  
jaan nikli mere pahlu se ki jaanan nikla  
khub dozakh ki musibat se bache hum 'hasrat'  
is ka darogha wahi yar ka darban nikla  
