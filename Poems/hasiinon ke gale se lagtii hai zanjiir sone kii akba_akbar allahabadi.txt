hasinon ke gale se lagti hai zanjir sone ki  
nazar aati hai kya chamki hui taqdir sone ki  
na dil aata hai qaabu men na niind aati hai ankhon men  
shab-e-furqat men kyuun kar ban pade tadbir sone ki  
yahan bedariyon se khun-e-dil ankhon men aata hai  
gulabi karti hai ankhon ko vaan tasir sone ki  
bahut bechain huun niind aa rahi hai raat jaati hai  
khuda ke vaste jald ab karo tadbir sone ki  
ye zarda chiiz hai jo har jagah hai ba.is-e-shaukat  
suni hai alam-e-bala men bhi ta.amir sone ki  
zarurat kya hai rukne ki mire dil se nikalta rah  
havas mujh ko nahin ai nala-e-shab-gir sone ki  
chhapar-khat yaan jo sone ki bana.i is se kya hasil  
karo ai ghafilo kuchh qabr men tadbir sone ki  
hasinon ke gale se lagti hai zanjir sone ki  
nazar aati hai kya chamki hui taqdir sone ki  
na dil aata hai qabu mein na nind aati hai aankhon mein  
shab-e-furqat mein kyun kar ban pade tadbir sone ki  
yahan bedariyon se khun-e-dil aankhon mein aata hai  
gulabi karti hai aankhon ko wan tasir sone ki  
bahut bechain hun nind aa rahi hai raat jati hai  
khuda ke waste jald ab karo tadbir sone ki  
ye zarda chiz hai jo har jagah hai bais-e-shaukat  
suni hai aalam-e-baala mein bhi tamir sone ki  
zarurat kya hai rukne ki mere dil se nikalta rah  
hawas mujh ko nahin ai nala-e-shab-gir sone ki  
chhapar-khat yan jo sone ki banai is se kya hasil  
karo ai ghafilo kuchh qabr mein tadbir sone ki  
