asar us ko zara nahin hota  
ranj rahat-faza nahin hota  
bevafa kahne ki shikayat hai  
to bhi vada-vafa nahin hota  
zikr-e-aghyar se hua ma.alum  
harf-e-naseh bura nahin hota  
kis ko hai zauq-e-talkh-kami lek  
jang bin kuchh maza nahin hota  
tum hamare kisi tarah na hue  
varna duniya men kya nahin hota  
us ne kya jaane kya kiya le kar  
dil kisi kaam ka nahin hota  
imtihan kijiye mira jab tak  
shauq zor-azma nahin hota  
ek dushman ki charkh hai na rahe  
tujh se ye ai dua nahin hota  
aah tul-e-amal hai roz-fuzun  
garche ik mudda.a nahin hota  
tum mire paas hote ho goya  
jab koi dusra nahin hota  
hal-e-dil yaar ko likhun kyunkar  
haath dil se juda nahin hota  
rahm kar khasm-e-jan-e-ghair na ho  
sab ka dil ek sa nahin hota  
daman us ka jo hai daraz to ho  
dast-e-ashiq rasa nahin hota  
chara-e-dil siva.e sabr nahin  
so tumhare siva nahin hota  
kyuun sune arz-e-muztarib 'momin'  
sanam akhir khuda nahin hota  
asar us ko zara nahin hota  
ranj rahat-faza nahin hota  
bewafa kahne ki shikayat hai  
to bhi wada-wafa nahin hota  
zikr-e-aghyar se hua malum  
harf-e-naseh bura nahin hota  
kis ko hai zauq-e-talkh-kaami lek  
jang bin kuchh maza nahin hota  
tum hamare kisi tarah na hue  
warna duniya mein kya nahin hota  
us ne kya jaane kya kiya le kar  
dil kisi kaam ka nahin hota  
imtihan kijiye mera jab tak  
shauq zor-azma nahin hota  
ek dushman ki charkh hai na rahe  
tujh se ye ai dua nahin hota  
aah tul-e-amal hai roz-fuzun  
garche ek muddaa nahin hota  
tum mere pas hote ho goya  
jab koi dusra nahin hota  
haal-e-dil yar ko likhun kyunkar  
hath dil se juda nahin hota  
rahm kar khasm-e-jaan-e-ghair na ho  
sab ka dil ek sa nahin hota  
daman us ka jo hai daraaz to ho  
dast-e-ashiq rasa nahin hota  
chaara-e-dil siwae sabr nahin  
so tumhaare siwa nahin hota  
kyun sune arz-e-muztarib 'momin'  
sanam aakhir khuda nahin hota  
