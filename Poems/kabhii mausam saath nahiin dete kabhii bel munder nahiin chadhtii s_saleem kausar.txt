kabhi mausam saath nahin dete kabhi bel munder nahin chadhti  
lekin yahan vaqt badalne men aisi koi der nahin lagti  
kahin andar bazm saja.e hue kahin bahar khud ko chhupa.e hue  
tire zikr ka kaam nahin rukta tiri yaad ki umr nahin dhalti  
ik khvab-numa tamsil ka dhundla aks hai a.ina-khane men  
vo husn dikha.i nahin deta aur phir bhi nigah nahin hatti  
ka.i sadiyan biit ga.iin mujh men tire qurb ki be-lazzat rut men  
mira jism namaz ka aadi hai miri ruuh namaz nahin padhti  
kabhi mausam sath nahin dete kabhi bel munder nahin chadhti  
lekin yahan waqt badalne mein aisi koi der nahin lagti  
kahin andar bazm sajae hue kahin bahar khud ko chhupae hue  
tere zikr ka kaam nahin rukta teri yaad ki umr nahin dhalti  
ek khwab-numa tamsil ka dhundla aks hai aaina-khane mein  
wo husn dikhai nahin deta aur phir bhi nigah nahin hatti  
kai sadiyan bit gain mujh mein tere qurb ki be-lazzat rut mein  
mera jism namaz ka aadi hai meri ruh namaz nahin padhti  
