ankhon se ayaan zakhm ki gahra.i to ab hai  
ab aa bhi chuko vaqt-e-masiha.i to ab hai  
pahle gham-e-furqat ke ye tevar to nahin the  
rag rag men utarti hui tanha.i to ab hai  
taari hai tamannaon pe sakrat ka aalam  
har saans rifaqat ki tamanna.i to ab hai  
kal tak miri vahshat se faqat tum hi the agah  
har gaam pe andesha-e-rusva.i to ab hai  
kya jaane mahakti hui sub.hon men koi dil  
shamon men kisi dard ki ra.ana.i to ab hai  
dil-soz ye taare hain to jan-soz ye mahtab  
dar-asal shab-e-anjuman-ara.i to ab hai  
saf-basta hain har mod pe kuchh sang-ba-kaf log  
ai zakhm-e-hunar lutf-e-pazira.i to ab hai  
aankhon se ayan zakhm ki gahrai to ab hai  
ab aa bhi chuko waqt-e-masihai to ab hai  
pahle gham-e-furqat ke ye tewar to nahin the  
rag rag mein utarti hui tanhai to ab hai  
tari hai tamannaon pe sakraat ka aalam  
har sans rifaqat ki tamannai to ab hai  
kal tak meri wahshat se faqat tum hi the aagah  
har gam pe andesha-e-ruswai to ab hai  
kya jaane mahakti hui subhon mein koi dil  
shamon mein kisi dard ki ranai to ab hai  
dil-soz ye tare hain to jaan-soz ye mahtab  
dar-asal shab-e-anjuman-arai to ab hai  
saf-basta hain har mod pe kuchh sang-ba-kaf log  
ai zakhm-e-hunar lutf-e-pazirai to ab hai  
