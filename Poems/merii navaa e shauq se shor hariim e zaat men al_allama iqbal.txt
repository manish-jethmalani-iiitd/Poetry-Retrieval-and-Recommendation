meri nava-e-shauq se shor harim-e-zat men  
ghulghula-ha-e-al-aman but-kada-e-sifat men  
huur o farishta hain asiir mere takhaiyyulat men  
meri nigah se khalal teri tajalliyat men  
garche hai meri justuju dair o haram ki naqsha-band  
meri fughan se rustakhez ka.aba o somnat men  
gaah miri nigah-e-tez chiir ga.i dil-e-vajud  
gaah ulajh ke rah ga.i mere tavahhumat men  
tu ne ye kya ghazab kiya mujh ko bhi faash kar diya  
main hi to ek raaz tha sina-e-ka.enat men  
meri nawa-e-shauq se shor harim-e-zat mein  
ghulghula-ha-e-al-aman but-kada-e-sifat mein  
hur o farishta hain asir mere takhaiyyulat mein  
meri nigah se khalal teri tajalliyat mein  
garche hai meri justuju dair o haram ki naqsha-band  
meri fughan se rustakhez kaba o somnat mein  
gah meri nigah-e-tez chir gai dil-e-wajud  
gah ulajh ke rah gai mere tawahhumat mein  
tu ne ye kya ghazab kiya mujh ko bhi fash kar diya  
main hi to ek raaz tha sina-e-kaenat mein  
