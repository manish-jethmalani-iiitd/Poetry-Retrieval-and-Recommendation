dekhun huun yuun main us sitam-ijad ki taraf  
juun said vaqt zabah ke sayyad ki taraf  
ne daana ham qayas kiya ne lihaz-e-dam  
dhans ga.e qafas men dekh ke sayyad ki taraf  
sabit na hove khuun mira roz-e-baz-purs  
bolenge ahl-e-hashr so jallad ki taraf  
patthar ki lekh tha sukhan us ka hazar haif  
boli zaban-e-tesha na farhad ki taraf  
turra ke tere vaste sad-chob-e-shan-a-dar  
qumri ga.i hai katne shamshad ki taraf  
'sauda' tu is ghazal ko ghazal-dar-ghazal hi kah  
hona hai tujh ko 'mir' se ustad ki taraf  
dekhun hun yun main us sitam-ijad ki taraf  
jun said waqt zabah ke sayyaad ki taraf  
ne dana hum qayas kiya ne lihaz-e-dam  
dhans gae qafas mein dekh ke sayyaad ki taraf  
sabit na howe khun mera roz-e-baz-purs  
bolenge ahl-e-hashr so jallad ki taraf  
patthar ki lekh tha sukhan us ka hazar haif  
boli zaban-e-tesha na farhad ki taraf  
turra ke tere waste sad-chob-e-shan-a-dar  
qumri gai hai katne shamshad ki taraf  
'sauda' tu is ghazal ko ghazal-dar-ghazal hi kah  
hona hai tujh ko 'mir' se ustad ki taraf  
