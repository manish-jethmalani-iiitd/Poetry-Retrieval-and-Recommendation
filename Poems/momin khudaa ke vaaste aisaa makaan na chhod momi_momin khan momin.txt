'momin' khuda ke vaste aisa makan na chhod  
dozakh men daal khuld ko ku-e-butan na chhod  
ashiq to jante hain vo ai dil yahi sahi  
har-chand be-asar hai par aah o fughan na chhod  
us tab-e-naznin ko kahan tab-e-infi.al  
jasus mere vaste ai bad-guman na chhod  
na-char denge aur kisi khub-ru ko dil  
achchha tu apni khu-e-bad ai bad-zaban na chhod  
zakhmi kiya udu ko to marna muhal hai  
qurban ja.un tere mujhe nim-jan na chhod  
kuchh kuchh durust zid se tiri ho chale hain vo  
yak-chand aur kaj-ravi ai asman na chhod  
jis kuche men guzar saba ka na ho sake  
ai andalib us ke liye gulsitan na chhod  
gar phir bhi ashk aa.en to janun ki ishq hai  
huqqe ka munh se ghair ki janib dhuan na chhod  
hota hai is jahim men hasil visal-e-jaur  
'momin' ajab bahisht hai dair-e-mughan na chhod  
'momin' khuda ke waste aisa makan na chhod  
dozakh mein dal khuld ko ku-e-butan na chhod  
aashiq to jaante hain wo ai dil yahi sahi  
har-chand be-asar hai par aah o fughan na chhod  
us tab-e-naznin ko kahan tab-e-infial  
jasus mere waste ai bad-guman na chhod  
na-chaar denge aur kisi khub-ru ko dil  
achchha tu apni khu-e-bad ai bad-zaban na chhod  
zakhmi kiya udu ko to marna muhaal hai  
qurban jaun tere mujhe nim-jaan na chhod  
kuchh kuchh durust zid se teri ho chale hain wo  
yak-chand aur kaj-rawi ai aasman na chhod  
jis kuche mein guzar saba ka na ho sake  
ai andalib us ke liye gulsitan na chhod  
gar phir bhi ashk aaen to jaanun ki ishq hai  
huqqe ka munh se ghair ki jaanib dhuan na chhod  
hota hai is jahim mein hasil visal-e-jaur  
'momin' ajab bahisht hai dair-e-mughan na chhod  
