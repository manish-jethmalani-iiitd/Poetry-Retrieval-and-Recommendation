ajab nahin kabhi naghma bane fughan meri  
miri bahar men shamil hai ab khizan meri  
main apne-ap ko auron men rakh ke dekhta huun  
kahin fareb na hon dard-mandiyan meri  
main apni quvvat-e-iz.har ki talash men huun  
vo shauq hai ki sambhalti nahin zaban meri  
yahi sabab hai ki ahval-e-dil nahin kahta  
kahun to aur ulajhti hain gutthiyan meri  
main apne ijz pe nadim nahin huun ham-sukhano  
hazar-shukr tabi.at nahin ravan meri  
ajab nahin kabhi naghma bane fughan meri  
meri bahaar mein shamil hai ab khizan meri  
main apne-ap ko auron mein rakh ke dekhta hun  
kahin fareb na hon dard-mandiyan meri  
main apni quwwat-e-izhaar ki talash mein hun  
wo shauq hai ki sambhalti nahin zaban meri  
yahi sabab hai ki ahwal-e-dil nahin kahta  
kahun to aur ulajhti hain gutthiyan meri  
main apne ijz pe nadim nahin hun ham-sukhano  
hazar-shukr tabiat nahin rawan meri  
