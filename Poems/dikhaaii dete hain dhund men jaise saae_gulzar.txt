dikha.i dete hain dhund men jaise saa.e koi  
magar bulane se vaqt laute na aa.e koi  
mire mohalle ka asman suuna ho gaya hai  
bulandiyon pe ab aa ke peche lada.e koi  
vo zard patte jo ped se tuut kar gire the  
kahan ga.e bahte paniyon men bula.e koi  
za.iif bargad ke haath men ra.asha aa gaya hai  
jata.en ankhon pe gir rahi hain utha.e koi  
mazar pe khol kar gareban dua.en mangen  
jo aa.e ab ke to laut kar phir na jaa.e koi  
dikhai dete hain dhund mein jaise sae koi  
magar bulane se waqt laute na aae koi  
mere mohalle ka aasman suna ho gaya hai  
bulandiyon pe ab aa ke peche ladae koi  
wo zard patte jo ped se tut kar gire the  
kahan gae bahte paniyon mein bulae koi  
zaif bargad ke hath mein rasha aa gaya hai  
jataen aankhon pe gir rahi hain uthae koi  
mazar pe khol kar gareban duaen mangen  
jo aae ab ke to laut kar phir na jae koi  
