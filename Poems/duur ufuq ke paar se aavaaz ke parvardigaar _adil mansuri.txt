duur ufuq ke paar se avaz ke parvardigar  
sadiyon soi khamushi ko samne aa kar pukar  
jaane kin hathon ne khela raat sahil par shikar  
sher ki avaz ko tarsa kiye suune kachhar  
khvab ke sukhe hue khakon men lazzat ka ghubar  
niind ke dimak-zada gatte ke pichhe intizar  
tirgi kaise mitegi teri nusrat ke baghair  
asman ki sidhiyon se nuqra.i faujen utaar  
akhir-e-shab sab sitare so rahe hain be-khabar  
koi suraj ko khabar kar do ki ab shab-khun maar  
phailta jaata hai kirnon ka sunahri jaal phir  
jagmaga utthi hain shamshiren qatar-andar-qatar  
jaane kis ko dhundne dakhil hua hai jism men  
haddiyon men rasta karta hua piila bukhar  
jism ki mitti na le jaa.e baha kar saath men  
dil ki gahra.i men girta khvahishon ka abshar  
dur ufuq ke par se aawaz ke parwardigar  
sadiyon soi khamushi ko samne aa kar pukar  
jaane kin hathon ne khela raat sahil par shikar  
sher ki aawaz ko tarsa kiye sune kachhaar  
khwab ke sukhe hue khakon mein lazzat ka ghubar  
nind ke dimak-zada gatte ke pichhe intizar  
tirgi kaise mitegi teri nusrat ke baghair  
aasman ki sidhiyon se nuqrai faujen utar  
aakhir-e-shab sab sitare so rahe hain be-khabar  
koi suraj ko khabar kar do ki ab shab-khun mar  
phailta jata hai kirnon ka sunahri jal phir  
jagmaga utthi hain shamshiren qatar-andar-qatar  
jaane kis ko dhundne dakhil hua hai jism mein  
haddiyon mein rasta karta hua pila bukhar  
jism ki mitti na le jae baha kar sath mein  
dil ki gahrai mein girta khwahishon ka aabshaar  
