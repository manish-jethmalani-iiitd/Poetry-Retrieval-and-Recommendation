ye jafa-e-gham ka chara vo najat-e-dil ka aalam  
tira husn dast-e-isa tiri yaad ru-e-maryam  
dil o jaan fida-e-rahe kabhi aa ke dekh hamdam  
sar-e-ku-e-dil-figaran shab-e-arzu ka aalam  
tiri diid se siva hai tire shauq men baharan  
vo chaman jahan giri hai tire gesuon ki shabnam  
ye ajab qayamaten hain tire rahguzar men guzaran  
na hua ki mar miten ham na hua ki ji uthen ham  
lo suni ga.i hamari yuun phire hain din ki phir se  
vahi gosha-e-qafas hai vahi fasl-e-gul ka matam  
ye jafa-e-gham ka chaara wo najat-e-dil ka aalam  
tera husn dast-e-isa teri yaad ru-e-maryam  
dil o jaan fida-e-rahe kabhi aa ke dekh hamdam  
sar-e-ku-e-dil-figaran shab-e-arzu ka aalam  
teri did se siwa hai tere shauq mein bahaaran  
wo chaman jahan giri hai tere gesuon ki shabnam  
ye ajab qayamaten hain tere rahguzar mein guzaran  
na hua ki mar miten hum na hua ki ji uthen hum  
lo suni gai hamari yun phire hain din ki phir se  
wahi gosha-e-qafas hai wahi fasl-e-gul ka matam  
