sajdon ki rasm-e-kohan ko hosh ganva ke bhuul ja  
sang-e-dar-e-habib par sar ko jhuka ke bhuul ja  
ishq ko barqarar rakh dil ko laga ke bhuul ja  
is se bhi mutma.in na ho us ko bhi pa ke bhuul ja  
dil se tadap juda na kar saaz ko be-sada na kar  
dard jo ho fughan talab honth hila ke bhuul ja  
dard uthe utha kare chot lage laga kare  
kuchh bhi ho tu ba-nam-e-dost hans ke hansa ke bhuul ja  
jam-ba-dast-o-mai-ba-jam yuun hi guzar sub.h-o-sham  
ziist ki talkhiyan mudam pi ke pila ke bhuul ja  
manzil-e-ishq se guzar be-khud-o-mast-o-be-khabar  
chot lage to uf na kar dil ko daba ke bhuul ja  
guzre hue zamane ko yaad na kar kabhi 'khumar'  
aur jo yaad aa hi jaa.e ashk baha ke bhuul ja  
sajdon ki rasm-e-kohan ko hosh ganwa ke bhul ja  
sang-e-dar-e-habib par sar ko jhuka ke bhul ja  
ishq ko barqarar rakh dil ko laga ke bhul ja  
is se bhi mutmain na ho us ko bhi pa ke bhul ja  
dil se tadap juda na kar saz ko be-sada na kar  
dard jo ho fughan talab honth hila ke bhul ja  
dard uthe utha kare chot lage laga kare  
kuchh bhi ho tu ba-nam-e-dost hans ke hansa ke bhul ja  
jam-ba-dast-o-mai-ba-jam yun hi guzar subh-o-sham  
zist ki talkhiyan mudam pi ke pila ke bhul ja  
manzil-e-ishq se guzar be-khud-o-mast-o-be-khabar  
chot lage to uf na kar dil ko daba ke bhul ja  
guzre hue zamane ko yaad na kar kabhi 'khumar'  
aur jo yaad aa hi jae ashk baha ke bhul ja  
