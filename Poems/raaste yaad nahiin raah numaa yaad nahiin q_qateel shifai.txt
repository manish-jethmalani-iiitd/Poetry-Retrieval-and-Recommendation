raste yaad nahin rah-numa yaad nahin  
ab mujhe kuchh tiri galiyon ke siva yaad nahin  
phir khayalon men vo biite hue savan aa.e  
lekin ab tujh ko papihe ki sada yaad nahin  
ek va.ada tha jo shishe ki tarah tuut gaya  
hadisa kab ye hua kaise hua yaad nahin  
ham diya karte the aghyar ko ta.ana jin ka  
ab to ham ko bhi vo adab-e-vafa yaad nahin  
vaz.a-dari se hai majbur mira pyaar 'qatil'  
sab purane hain koi daagh naya yaad nahin  
raste yaad nahin rah-numa yaad nahin  
ab mujhe kuchh teri galiyon ke siwa yaad nahin  
phir khayalon mein wo bite hue sawan aae  
lekin ab tujh ko papihe ki sada yaad nahin  
ek wada tha jo shishe ki tarah tut gaya  
hadisa kab ye hua kaise hua yaad nahin  
hum diya karte the aghyar ko tana jin ka  
ab to hum ko bhi wo aadab-e-wafa yaad nahin  
waza-dari se hai majbur mera pyar 'qatil'  
sab purane hain koi dagh naya yaad nahin  
