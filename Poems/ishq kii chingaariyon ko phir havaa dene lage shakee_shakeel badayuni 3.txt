ishq ki chingariyon ko phir hava dene lage  
mere paas aa kar vo dushman ko dua dene lage  
mai-kade ka mai-kada khamosh tha mere baghair  
main hua varid to paimane sada dene lage  
khatm karna hi padengi sham-e-gham ki uljhanen  
ab vo apne gesuon ka vasta dene lage  
e.atiraf-e-auj ka jazba nahin ahbab men  
har taraqqi par taraqqi ki dua dene lage  
doston ki kaj-ada.i main bhi lazzat hai 'shakil'  
dost vo hai dost ban kar jo dagha dene lage  
ishq ki chingariyon ko phir hawa dene lage  
mere pas aa kar wo dushman ko dua dene lage  
mai-kade ka mai-kada khamosh tha mere baghair  
main hua warid to paimane sada dene lage  
khatm karna hi padengi sham-e-gham ki uljhanen  
ab wo apne gesuon ka wasta dene lage  
eatiraf-e-auj ka jazba nahin ahbab mein  
har taraqqi par taraqqi ki dua dene lage  
doston ki kaj-adai main bhi lazzat hai 'shakil'  
dost wo hai dost ban kar jo dagha dene lage  
