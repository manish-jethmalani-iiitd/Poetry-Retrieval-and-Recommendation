har sang men sharar hai tere zuhur ka  
muusa nahin ki sair karun koh-e-tur ka  
padhiye durud husn-e-sabih-o-malih par  
jalva har ek par hai mohammad ke nuur ka  
todun ye aa.ina ki ham-aghosh-e-aks hai  
hove na muj ko paas jo tere huzur ka  
bekas koi mare to jale us pe dil mira  
goya hai ye charagh ghariban ki gor ka  
ham to qafas men aan ke khamosh ho rahe  
ai ham-safir fa.eda nahaq ke shor ka  
saaqi se kah ki hai shab-e-mahtab jalva-gar  
de basma-posh ho ke tu saghar bilor ka  
'sauda' kabhi na maniyo vaa.iz ki guftugu  
avaz-e-duhul hai khush-a.ind duur ka  
har sang mein sharar hai tere zuhur ka  
musa nahin ki sair karun koh-e-tur ka  
padhiye durud husn-e-sabih-o-malih par  
jalwa har ek par hai mohammad ke nur ka  
todun ye aaina ki ham-aghosh-e-aks hai  
howe na muj ko pas jo tere huzur ka  
bekas koi mare to jale us pe dil mera  
goya hai ye charagh ghariban ki gor ka  
hum to qafas mein aan ke khamosh ho rahe  
ai ham-safir faeda nahaq ke shor ka  
saqi se kah ki hai shab-e-mahtab jalwa-gar  
de basma-posh ho ke tu saghar bilor ka  
'sauda' kabhi na maniyo waiz ki guftugu  
aawaz-e-duhul hai khush-aind dur ka  
