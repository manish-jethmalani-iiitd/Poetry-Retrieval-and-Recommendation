larzish-e-parda-e-iz.har ka matlab kya hai  
hai ye divar to divar ka matlab kya hai  
jis ka inkar hatheli pe liye phirta huun  
janta hi nahin inkar ka matlab kya hai  
ek baar us ne agar de hi diya saaf javab  
phir usi baat pe israr ka matlab kya hai  
bechna kuchh nahin is ne to kharidar hain kyuun  
akhir is garmi-e-bazar ka matlab kya hai  
us ki rahon men bikhar jaa.e ye khakistar-e-chashm  
aur apne liye didar ka matlab kya hai  
rabt baaqi nahin alfaz o ma.ani men 'zafar'  
kya kahen us se ki is pyaar ka matlab kya hai  
larzish-e-parda-e-izhaar ka matlab kya hai  
hai ye diwar to diwar ka matlab kya hai  
jis ka inkar hatheli pe liye phirta hun  
jaanta hi nahin inkar ka matlab kya hai  
ek bar us ne agar de hi diya saf jawab  
phir usi baat pe israr ka matlab kya hai  
bechna kuchh nahin is ne to kharidar hain kyun  
aakhir is garmi-e-bazar ka matlab kya hai  
us ki rahon mein bikhar jae ye khakistar-e-chashm  
aur apne liye didar ka matlab kya hai  
rabt baqi nahin alfaz o maani mein 'zafar'  
kya kahen us se ki is pyar ka matlab kya hai  
