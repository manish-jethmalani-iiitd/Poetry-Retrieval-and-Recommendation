phaile hue hain shahr men saa.e nidhal se  
jaa.en kahan nikal ke khayalon ke jaal se  
mashriq se mera rasta maghrib ki samt tha  
us ka safar junub ki janib shumal se  
kaisa bhi talkh zikr ho kaisi bhi tursh baat  
un ki samajh men aa.egi gul ki misal se  
chup-chap baithe rahte hain kuchh bolte nahin  
bachche bigad ga.e hain bahut dekh-bhal se  
rangon ko bahte dekhiye kamre ke farsh par  
kirnon ke vaar rokiye shishe ki dhaal se  
ankhon men ansuon ka kahin naam tak nahin  
ab juute saaf kijiye un ke rumal se  
chehra bujha bujha sa pareshan zulf zulf  
allah dushmanon ko bacha.e vabal se  
phir paniyon men nuqra.i saa.e utar ga.e  
phir raat jagmaga uthi chandi ke thaal se  
phaile hue hain shahr mein sae nidhaal se  
jaen kahan nikal ke khayalon ke jal se  
mashriq se mera rasta maghrib ki samt tha  
us ka safar junub ki jaanib shumal se  
kaisa bhi talkh zikr ho kaisi bhi tursh baat  
un ki samajh mein aaegi gul ki misal se  
chup-chap baithe rahte hain kuchh bolte nahin  
bachche bigad gae hain bahut dekh-bhaal se  
rangon ko bahte dekhiye kamre ke farsh par  
kirnon ke war rokiye shishe ki dhaal se  
aankhon mein aansuon ka kahin nam tak nahin  
ab jute saf kijiye un ke rumal se  
chehra bujha bujha sa pareshan zulf zulf  
allah dushmanon ko bachae wabaal se  
phir paniyon mein nuqrai sae utar gae  
phir raat jagmaga uthi chandi ke thaal se  
