halat ke qadmon pe qalandar nahin girta  
tuute bhi jo taara to zamin par nahin girta  
girte hain samundar men bade shauq se dariya  
lekin kisi dariya men samundar nahin girta  
samjho vahan phaldar shajar koi nahin hai  
vo sahn ki jis men koi patthar nahin girta  
itna to hua fa.eda barish ki kami ka  
is shahr men ab koi phisal kar nahin girta  
in.aam ke lalach men likhe mad.h kisi ki  
itna to kabhi koi sukhan-var nahin girta  
hairan hai ka.i roz se thahra hua paani  
talab men ab kyuun koi kankar nahin girta  
us banda-e-khuddar pe nabiyon ka hai saaya  
jo bhuuk men bhi luqma-e-tar par nahin girta  
karna hai jo sar ma.arka-e-zist to sun le  
be-bazu-e-haidar dar-e-khaibar nahin girta  
qaa.em hai 'qatil' ab ye mire sar ke sutun par  
bhaunchal bhi aa.e to mira ghar nahin girta  
haalat ke qadmon pe qalandar nahin girta  
tute bhi jo tara to zamin par nahin girta  
girte hain samundar mein bade shauq se dariya  
lekin kisi dariya mein samundar nahin girta  
samjho wahan phaldar shajar koi nahin hai  
wo sahn ki jis mein koi patthar nahin girta  
itna to hua faeda barish ki kami ka  
is shahr mein ab koi phisal kar nahin girta  
inam ke lalach mein likhe madh kisi ki  
itna to kabhi koi sukhan-war nahin girta  
hairan hai kai roz se thahra hua pani  
talab mein ab kyun koi kankar nahin girta  
us banda-e-khuddar pe nabiyon ka hai saya  
jo bhuk mein bhi luqma-e-tar par nahin girta  
karna hai jo sar marka-e-zist to sun le  
be-bazu-e-haidar dar-e-khaibar nahin girta  
qaem hai 'qatil' ab ye mere sar ke sutun par  
bhaunchaal bhi aae to mera ghar nahin girta  
