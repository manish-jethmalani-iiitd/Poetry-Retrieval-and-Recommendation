khidkiyan kis tarah ki hain aur dar kaisa hai vo  
sochta huun jis men vo rahta hai ghar kaisa hai vo  
kaisi vo ab-o-hava hai jis men vo leta hai saans  
aata jaata hai vo jis par rahguzar kaisa hai vo  
kaun si rangat ke hain us ke zamin-o-asman  
chhanv hai jis ki yahan tak bhi shajar kaisa hai vo  
ik nazar men hi nazar aa ja.ega vo sar-ba-sar  
phir bhi us ko dekhna bar-e-digar kaisa hai vo  
main to us ke ek ik lamhe ka rakhta huun shumar  
aur mere hal-e-dil se be-khabar kaisa hai vo  
us ka hona hi bahut hai vo kahin hai to sahi  
kya sarokar is se hai mujh ko 'zafar' kaisa hai vo  
khidkiyan kis tarah ki hain aur dar kaisa hai wo  
sochta hun jis mein wo rahta hai ghar kaisa hai wo  
kaisi wo aab-o-hawa hai jis mein wo leta hai sans  
aata jata hai wo jis par rahguzar kaisa hai wo  
kaun si rangat ke hain us ke zamin-o-asman  
chhanw hai jis ki yahan tak bhi shajar kaisa hai wo  
ek nazar mein hi nazar aa jaega wo sar-ba-sar  
phir bhi us ko dekhna bar-e-digar kaisa hai wo  
main to us ke ek ek lamhe ka rakhta hun shumar  
aur mere haal-e-dil se be-khabar kaisa hai wo  
us ka hona hi bahut hai wo kahin hai to sahi  
kya sarokar is se hai mujh ko 'zafar' kaisa hai wo  
