vo mere ghar nahin aata main us ke ghar nahin jaata  
magar in ehtiyaton se ta.alluq mar nahin jaata  
bure achchhe hon jaise bhi hon sab rishte yahin ke hain  
kisi ko saath duniya se koi le kar nahin jaata  
gharon ki tarbiyat kya aa ga.i t-v ke hathon men  
koi bachcha ab apne baap ke uupar nahin jaata  
khule the shahr men sau dar magar ik had ke andar hi  
kahan jaata agar main laut ke phir ghar nahin jaata  
mohabbat ke ye aansu hain unhen ankhon men rahne do  
sharifon ke gharon ka mas.ala bahar nahin jaata  
'vasim' us se kaho duniya bahut mahdud hai meri  
kisi dar ka jo ho jaa.e vo phir dar dar nahin jaata  
wo mere ghar nahin aata main us ke ghar nahin jata  
magar in ehtiyaton se talluq mar nahin jata  
bure achchhe hon jaise bhi hon sab rishte yahin ke hain  
kisi ko sath duniya se koi le kar nahin jata  
gharon ki tarbiyat kya aa gai t-w ke hathon mein  
koi bachcha ab apne bap ke upar nahin jata  
khule the shahr mein sau dar magar ek had ke andar hi  
kahan jata agar main laut ke phir ghar nahin jata  
mohabbat ke ye aansu hain unhen aankhon mein rahne do  
sharifon ke gharon ka masala bahar nahin jata  
'wasim' us se kaho duniya bahut mahdud hai meri  
kisi dar ka jo ho jae wo phir dar dar nahin jata  
