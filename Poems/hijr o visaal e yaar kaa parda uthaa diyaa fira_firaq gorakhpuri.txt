hijr-o-visal-e-yar ka parda utha diya  
khud badh ke ishq ne mujhe mera pata diya  
gard-o-ghubar-e-hasti-e-fani uda diya  
ai kimiya-e-ishq mujhe kya bana diya  
vo samne hai aur nazar se chhupa diya  
ai ishq-e-be-hijab mujhe kya dikha diya  
vo shan-e-khamushi ki baharen hain muntazir  
vo rang-e-guftugu ki gulistan bana diya  
dam le rahi thiin husn ki jab sehr-kariyan  
in vaqfa-ha-e-kufr ko iman bana diya  
ma.alum kuchh mujhi ko hain un ki ravaniyan  
jin qatra-ha-e-ashk ko dariya bana daya  
ik barq-e-be-qarar thi tamkin-e-husn bhi  
jis vaqt ishq ko gham-e-sabr-azma diya  
saaqi mujhe bhi yaad hain vo tishna-kamiyan  
jin ko harif-e-saghar-o-mina bana diya  
ma.alum hai haqiqat-e-gham-ha-e-rozgar  
duniya ko tere dard ne duniya bana diya  
ai shokhi-e-nigah-e-karam muddaton ke ba.ad  
khvab-e-giran-e-gham se mujhe kyuun jaga diya  
kuchh shorishen taghaful-e-pinhan men thiin jinhen  
hangama-zar-e-hashr-e-tamanna bana diya  
badhta hi ja raha hai jamal-e-nazar-fareb  
husn-e-nazar ko husn-e-khud-ara bana diya  
phir dekhna nigah ladi kis se ishq ki  
gar husn ne hijab-e-taghaful utha diya  
jab khuun ho chuka dil-e-hasti-e-etibar  
kuchh dard bach rahe jinhen insan bana diya  
gum-karda-e-vafur-e-gham-e-intizar huun  
tu kya chhupa ki mujh ko mujhi se chhupa diya  
raat ab harif-e-sub.h-e-qayamat hi kyuun na ho  
jo kuchh bhi ho us aankh ko ab to jaga diya  
ab main huun aur lutf-o-karam ke takallufat  
ye kyuun hijab-e-ranjish-e-be-ja bana diya  
thi yuun to sham-e-hijr magar pichhli raat ko  
vo dard utha 'firaq' ki main muskura diya  
hijr-o-visal-e-yar ka parda utha diya  
khud badh ke ishq ne mujhe mera pata diya  
gard-o-ghubar-e-hasti-e-fani uda diya  
ai kimiya-e-ishq mujhe kya bana diya  
wo samne hai aur nazar se chhupa diya  
ai ishq-e-be-hijab mujhe kya dikha diya  
wo shan-e-khamushi ki bahaaren hain muntazir  
wo rang-e-guftugu ki gulistan bana diya  
dam le rahi thin husn ki jab sehr-kariyan  
in waqfa-ha-e-kufr ko iman bana diya  
malum kuchh mujhi ko hain un ki rawaniyan  
jin qatra-ha-e-ashk ko dariya bana daya  
ek barq-e-be-qarar thi tamkin-e-husn bhi  
jis waqt ishq ko gham-e-sabr-azma diya  
saqi mujhe bhi yaad hain wo tishna-kaamiyan  
jin ko harif-e-saghar-o-mina bana diya  
malum hai haqiqat-e-gham-ha-e-rozgar  
duniya ko tere dard ne duniya bana diya  
ai shokhi-e-nigah-e-karam muddaton ke baad  
khwab-e-giran-e-gham se mujhe kyun jaga diya  
kuchh shorishen taghaful-e-pinhan mein thin jinhen  
hangama-zar-e-hashr-e-tamanna bana diya  
badhta hi ja raha hai jamal-e-nazar-fareb  
husn-e-nazar ko husn-e-khud-ara bana diya  
phir dekhna nigah ladi kis se ishq ki  
gar husn ne hijab-e-taghaful utha diya  
jab khun ho chuka dil-e-hasti-e-etibar  
kuchh dard bach rahe jinhen insan bana diya  
gum-karda-e-wafur-e-gham-e-intizar hun  
tu kya chhupa ki mujh ko mujhi se chhupa diya  
raat ab harif-e-subh-e-qayamat hi kyun na ho  
jo kuchh bhi ho us aankh ko ab to jaga diya  
ab main hun aur lutf-o-karam ke takallufat  
ye kyun hijab-e-ranjish-e-be-ja bana diya  
thi yun to sham-e-hijr magar pichhli raat ko  
wo dard utha 'firaq' ki main muskura diya  
