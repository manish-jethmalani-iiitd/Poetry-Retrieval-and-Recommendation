taare jo kabhi ashk-fishani se nikalte  
ham chand utha.e hue paani se nikalte  
khamosh sahi markazi kirdar to ham the  
phir kaise bhala teri kahani se nikalte  
mohlat hi na di gardish-e-aflak ne ham ko  
kya silsila-e-naql-e-makani se nikalte  
ik umr lagi teri kushada-nazri men  
is tangi-e-daman ko girani se nikalte  
bas ek hi mausam ka tasalsul hai ye duniya  
kya hijr-zada khvab-e-javani se nikalte  
vo vaqt bhi guzra hai ki dekha nahin tum ne  
sahraon ko dariya ki ravani se nikalte  
shayad ki 'salim' amn ki surat nazar aati  
ham log agar shola-bayani se nikalte  
tare jo kabhi ashk-fishani se nikalte  
hum chand uthae hue pani se nikalte  
khamosh sahi markazi kirdar to hum the  
phir kaise bhala teri kahani se nikalte  
mohlat hi na di gardish-e-aflak ne hum ko  
kya silsila-e-naql-e-makani se nikalte  
ek umr lagi teri kushada-nazri mein  
is tangi-e-daman ko girani se nikalte  
bas ek hi mausam ka tasalsul hai ye duniya  
kya hijr-zada khwab-e-jawani se nikalte  
wo waqt bhi guzra hai ki dekha nahin tum ne  
sahraon ko dariya ki rawani se nikalte  
shayad ki 'salim' amn ki surat nazar aati  
hum log agar shola-bayani se nikalte  
