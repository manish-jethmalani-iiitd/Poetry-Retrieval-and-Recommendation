vo bhi sarahne lage arbab-e-fan ke ba.ad  
dad-e-sukhan mili mujhe tark-e-sukhan ke ba.ad  
divana-var chand se aage nikal ga.e  
thahra na dil kahin bhi tiri anjuman ke ba.ad  
honton ko si ke dekhiye pachhta.iyega aap  
hangame jaag uthte hain aksar ghutan ke ba.ad  
ghurbat ki thandi chhanv men yaad aa.i us ki dhuup  
qadr-e-vatan hui hamen tark-e-vatan ke ba.ad  
elan-e-haq men khatra-e-dar-o-rasan to hai  
lekin saval ye hai ki dar-o-rasan ke ba.ad  
insan ki khvahishon ki koi intiha nahin  
do gaz zamin bhi chahiye do gaz kafan ke ba.ad  
wo bhi sarahne lage arbab-e-fan ke baad  
dad-e-sukhan mili mujhe tark-e-sukhan ke baad  
diwana-war chand se aage nikal gae  
thahra na dil kahin bhi teri anjuman ke baad  
honton ko si ke dekhiye pachhtaiyega aap  
hangame jag uthte hain aksar ghutan ke baad  
ghurbat ki thandi chhanw mein yaad aai us ki dhup  
qadr-e-watan hui hamein tark-e-watan ke baad  
elan-e-haq mein khatra-e-dar-o-rasan to hai  
lekin sawal ye hai ki dar-o-rasan ke baad  
insan ki khwahishon ki koi intiha nahin  
do gaz zamin bhi chahiye do gaz kafan ke baad  
