bas ek baar kisi ne gale lagaya tha  
phir us ke ba.ad na main tha na mera saaya tha  
gali men log bhi the mere us ke dushman log  
vo sab pe hansta hua mere dil men aaya tha  
us ek dasht men sau shahr ho ga.e abad  
jahan kisi ne kabhi karvan lutaya tha  
vo mujh se apna pata puchhne ko aa nikle  
ki jin se main ne khud apna suragh paaya tha  
mire vajud se gulzar ho ke nikli hai  
vo aag jis ne tira pairahan jalaya tha  
mujhi ko tana-e-gharat-gari na de pyare  
ye naqsh main ne tire haath se mitaya tha  
usi ne ruup badal kar jaga diya akhir  
jo zahr mujh pe kabhi niind ban ke chhaya tha  
'zafar' ki khaak men hai kis ki hasrat-e-tamir  
khayal-o-khvab men kis ne ye ghar banaya tha  
bas ek bar kisi ne gale lagaya tha  
phir us ke baad na main tha na mera saya tha  
gali mein log bhi the mere us ke dushman log  
wo sab pe hansta hua mere dil mein aaya tha  
us ek dasht mein sau shahr ho gae aabaad  
jahan kisi ne kabhi karwan lutaya tha  
wo mujh se apna pata puchhne ko aa nikle  
ki jin se main ne khud apna suragh paya tha  
mere wajud se gulzar ho ke nikli hai  
wo aag jis ne tera pairahan jalaya tha  
mujhi ko tana-e-ghaarat-gari na de pyare  
ye naqsh main ne tere hath se mitaya tha  
usi ne rup badal kar jaga diya aakhir  
jo zahr mujh pe kabhi nind ban ke chhaya tha  
'zafar' ki khak mein hai kis ki hasrat-e-tamir  
khayal-o-khwab mein kis ne ye ghar banaya tha  
