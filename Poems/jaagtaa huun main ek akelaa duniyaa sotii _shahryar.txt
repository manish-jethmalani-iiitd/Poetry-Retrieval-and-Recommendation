jagta huun main ek akela duniya soti hai  
kitni vahshat hijr ki lambi raat men hoti hai  
yadon ke sailab men jis dam main ghir jaata huun  
dil-divar udhar jaane ki khvahish hoti hai  
khvab dekhne ki hasrat men tanha.i meri  
ankhon ki banjar dharti men ninden boti hai  
khud ko tasalli dena kitna mushkil hota hai  
koi qimti chiiz achanak jab bhi khoti hai  
umr-safar jaari hai bas ye khel dekhne ko  
ruuh badan ka bojh kahan tak kab tak dhoti hai  
jagta hun main ek akela duniya soti hai  
kitni wahshat hijr ki lambi raat mein hoti hai  
yaadon ke sailab mein jis dam main ghir jata hun  
dil-diwar udhar jaane ki khwahish hoti hai  
khwab dekhne ki hasrat mein tanhai meri  
aankhon ki banjar dharti mein ninden boti hai  
khud ko tasalli dena kitna mushkil hota hai  
koi qimti chiz achanak jab bhi khoti hai  
umr-safar jari hai bas ye khel dekhne ko  
ruh badan ka bojh kahan tak kab tak dhoti hai  
