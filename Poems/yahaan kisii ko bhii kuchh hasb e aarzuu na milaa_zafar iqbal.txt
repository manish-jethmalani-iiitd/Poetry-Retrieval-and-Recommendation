yahan kisi ko bhi kuchh hasb-e-arzu na mila  
kisi ko ham na mile aur ham ko tu na mila  
ghazal-e-ashk sar-e-sub.h dub-e-mizhgan par  
kab aankh apni khuli aur lahu lahu na mila  
chamakte chand bhi the shahr-e-shab ke aivan men  
nigar-e-gham sa magar koi sham.a-ru na mila  
unhi ki ramz chali hai gali gali men yahan  
jinhen udhar se kabhi izn-e-guftugu na mila  
phir aaj mai-kada-e-dil se laut aa.e hain  
phir aaj ham ko thikane ka ham-sabu na mila  
yahan kisi ko bhi kuchh hasb-e-arzu na mila  
kisi ko hum na mile aur hum ko tu na mila  
ghazal-e-ashk sar-e-subh dub-e-mizhgan par  
kab aankh apni khuli aur lahu lahu na mila  
chamakte chand bhi the shahr-e-shab ke aiwan mein  
nigar-e-gham sa magar koi shama-ru na mila  
unhi ki ramz chali hai gali gali mein yahan  
jinhen udhar se kabhi izn-e-guftugu na mila  
phir aaj mai-kada-e-dil se laut aae hain  
phir aaj hum ko thikane ka ham-sabu na mila  
