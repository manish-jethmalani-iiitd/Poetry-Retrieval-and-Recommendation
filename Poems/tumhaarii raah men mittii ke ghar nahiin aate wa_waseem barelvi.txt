tumhari raah men mitti ke ghar nahin aate  
isi liye to tumhen ham nazar nahin aate  
mohabbaton ke dinon ki yahi kharabi hai  
ye ruuth jaa.en to phir laut kar nahin aate  
jinhen saliqa hai tahzib-e-gham samajhne ka  
unhin ke rone men aansu nazar nahin aate  
khushi ki aankh men aansu ki bhi jagah rakhna  
bure zamane kabhi puchh kar nahin aate  
bisat-e-ishq pe badhna kise nahin aata  
ye aur baat ki bachne ke ghar nahin aate  
'vasim' zehn banate hain to vahi akhbar  
jo le ke ek bhi achchhi khabar nahin aate  
tumhaari rah mein mitti ke ghar nahin aate  
isi liye to tumhein hum nazar nahin aate  
mohabbaton ke dinon ki yahi kharabi hai  
ye ruth jaen to phir laut kar nahin aate  
jinhen saliqa hai tahzib-e-gham samajhne ka  
unhin ke rone mein aansu nazar nahin aate  
khushi ki aankh mein aansu ki bhi jagah rakhna  
bure zamane kabhi puchh kar nahin aate  
bisat-e-ishq pe badhna kise nahin aata  
ye aur baat ki bachne ke ghar nahin aate  
'wasim' zehn banate hain to wahi akhbar  
jo le ke ek bhi achchhi khabar nahin aate  
