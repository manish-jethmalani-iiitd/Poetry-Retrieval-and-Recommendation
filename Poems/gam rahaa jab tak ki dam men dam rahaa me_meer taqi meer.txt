gham raha jab tak ki dam men dam raha  
dil ke jaane ka nihayat gham raha  
husn tha tera bahut alam-fareb  
khat ke aane par bhi ik aalam raha  
dil na pahuncha gosha-e-daman talak  
qatra-e-khun tha mizha par jam raha  
sunte hain laila ke kheme ko siyah  
us men majnun ka magar matam raha  
jama-e-ehram-e-zahid par na ja  
tha haram men lek na-mahram raha  
zulfen kholin to tu tuk aaya nazar  
umr bhar yaan kam-e-dil barham raha  
us ke lab se talkh ham sunte rahe  
apne haq men ab-e-haivan sam raha  
mere rone ki haqiqat jis men thi  
ek muddat tak vo kaghaz nam raha  
sub.h-e-piri shaam hone aa.i 'mir'  
tu na cheta yaan bahut din kam raha  
gham raha jab tak ki dam mein dam raha  
dil ke jaane ka nihayat gham raha  
husn tha tera bahut aalam-fareb  
khat ke aane par bhi ek aalam raha  
dil na pahuncha gosha-e-daman talak  
qatra-e-khun tha mizha par jam raha  
sunte hain laila ke kheme ko siyah  
us mein majnun ka magar matam raha  
jama-e-ehram-e-zahid par na ja  
tha haram mein lek na-mahram raha  
zulfen kholin to tu tuk aaya nazar  
umr bhar yan kaam-e-dil barham raha  
us ke lab se talkh hum sunte rahe  
apne haq mein aab-e-haiwan sam raha  
mere rone ki haqiqat jis mein thi  
ek muddat tak wo kaghaz nam raha  
subh-e-piri sham hone aai 'mir'  
tu na cheta yan bahut din kam raha  
