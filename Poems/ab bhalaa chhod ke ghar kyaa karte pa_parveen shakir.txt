ab bhala chhod ke ghar kya karte  
shaam ke vaqt safar kya karte  
teri masrufiyaten jante hain  
apne aane ki khabar kya karte  
jab sitare hi nahin mil paa.e  
le ke ham shams-o-qamar kya karte  
vo musafir hi khuli dhuup ka tha  
saa.e phaila ke shajar kya karte  
khaak hi avval o akhir thahri  
kar ke zarre ko guhar kya karte  
raa.e pahle se bana li tu ne  
dil men ab ham tire ghar kya karte  
ishq ne saare saliqe bakhshe  
husn se kasb-e-hunar kya karte  
ab bhala chhod ke ghar kya karte  
sham ke waqt safar kya karte  
teri masrufiyaten jaante hain  
apne aane ki khabar kya karte  
jab sitare hi nahin mil pae  
le ke hum shams-o-qamar kya karte  
wo musafir hi khuli dhup ka tha  
sae phaila ke shajar kya karte  
khak hi awwal o aakhir thahri  
kar ke zarre ko guhar kya karte  
rae pahle se bana li tu ne  
dil mein ab hum tere ghar kya karte  
ishq ne sare saliqe bakhshe  
husn se kasb-e-hunar kya karte  
