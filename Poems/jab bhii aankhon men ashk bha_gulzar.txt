jab bhi ankhon men ashk bhar aa.e  
log kuchh dubte nazar aa.e  
apna mehvar badal chuki thi zamin  
ham khala se jo laut kar aa.e  
chand jitne bhi gum hue shab ke  
sab ke ilzam mere sar aa.e  
chand lamhe jo laut kar aa.e  
raat ke akhiri pahar aa.e  
ek goli ga.i thi su-e-falak  
ik parinde ke bal-o-par aa.e  
kuchh charaghon ki saans tuut ga.i  
kuchh ba-mushkil dam-e-sahar aa.e  
mujh ko apna pata-thikana mile  
vo bhi ik baar mere ghar aa.e  
jab bhi aankhon mein ashk bhar aae  
log kuchh dubte nazar aae  
apna mehwar badal chuki thi zamin  
hum khala se jo laut kar aae  
chand jitne bhi gum hue shab ke  
sab ke ilzam mere sar aae  
chand lamhe jo laut kar aae  
raat ke aakhiri pahar aae  
ek goli gai thi su-e-falak  
ek parinde ke baal-o-par aae  
kuchh charaghon ki sans tut gai  
kuchh ba-mushkil dam-e-sahar aae  
mujh ko apna pata-thikana mile  
wo bhi ek bar mere ghar aae  
