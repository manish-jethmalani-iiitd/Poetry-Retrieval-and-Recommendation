khirman-e-jan ke liye khud hi sharar ho ga.e ham  
khaksari jo badhi khak-basar ho ga.e ham  
apne hone ka yaqin aa gaya bujhte bujhte  
be-karan shab men jo imkan-e-sahar ho ga.e ham  
na-muradi men nashat-e-gham imkan tha ajab  
ham kabhi shaad na ho paate magar ho ga.e ham  
ham nahin kuchh bhi magar marka-e-ishq ki khair  
jiit maqsum hui us ki jidhar ho ga.e ham  
jada-e-ishq tira haq to ada kis se hua  
khair itna hai ki aghaz-e-safar ho ga.e ham  
zindagi aise guzari ki subuk sar na hue  
yaani is daur men jiine ka hunar ho ga.e ham  
tesha bhi ham the yaqin ham the to zindan kya chiiz  
yahi hona tha so divar men dar ho ga.e ham  
dast-e-qudrat hamen kuchh aur hai banna so bana  
chhod ye zikr ki qatre se guhar ho ga.e ham  
khirman-e-jaan ke liye khud hi sharar ho gae hum  
khaksari jo badhi khak-basar ho gae hum  
apne hone ka yaqin aa gaya bujhte bujhte  
be-karan shab mein jo imkan-e-sahar ho gae hum  
na-muradi mein nashat-e-gham imkan tha ajab  
hum kabhi shad na ho pate magar ho gae hum  
hum nahin kuchh bhi magar marka-e-ishq ki khair  
jit maqsum hui us ki jidhar ho gae hum  
jada-e-ishq tera haq to ada kis se hua  
khair itna hai ki aaghaz-e-safar ho gae hum  
zindagi aise guzari ki subuk sar na hue  
yani is daur mein jine ka hunar ho gae hum  
tesha bhi hum the yaqin hum the to zindan kya chiz  
yahi hona tha so diwar mein dar ho gae hum  
dast-e-qudrat hamein kuchh aur hai banna so bana  
chhod ye zikr ki qatre se guhar ho gae hum  
