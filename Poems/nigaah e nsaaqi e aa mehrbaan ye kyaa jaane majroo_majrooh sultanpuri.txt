nigah-e-saqi-e-na-mehrban ye kya jaane  
ki tuut jaate hain khud dil ke saath paimane  
mili jab un se nazar bas raha tha ek jahan  
hati nigah to charon taraf the virane  
hayat laghzish-e-paiham ka naam hai saaqi  
labon se jaam laga bhi sakun khuda jaane  
tabassumon ne nikhara hai kuchh to saaqi ke  
kuchh ahl-e-gham ke sanvare hue hain mai-khane  
ye aag aur nahin dil ki aag hai nadan  
charagh ho ki na ho jal-bujhenge parvane  
fareb-e-saqi-e-mahfil na puchhiye 'majruh'  
sharab ek hai badle hue hain paimane  
nigah-e-saqi-e-na-mehrban ye kya jaane  
ki tut jate hain khud dil ke sath paimane  
mili jab un se nazar bas raha tha ek jahan  
hati nigah to chaaron taraf the virane  
hayat laghzish-e-paiham ka nam hai saqi  
labon se jam laga bhi sakun khuda jaane  
tabassumon ne nikhaara hai kuchh to saqi ke  
kuchh ahl-e-gham ke sanware hue hain mai-khane  
ye aag aur nahin dil ki aag hai nadan  
charagh ho ki na ho jal-bujhenge parwane  
fareb-e-saqi-e-mahfil na puchhiye 'majruh'  
sharab ek hai badle hue hain paimane  
