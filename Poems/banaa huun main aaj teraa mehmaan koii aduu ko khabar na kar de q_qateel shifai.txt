bana huun main aaj tera mehman koi adu ko khabar na kar de  
utha ke vo teri anjuman se kahin mujhe dar-ba-dar na kar de  
ye vasl ki raat hai khudara naqab chehre se mat hatao  
tumhare chehre ka ye ujala sahar se pahle sahar na kar de  
qasam jise zabt-e-gham ki de kar utha diya apne dar se tu ne  
kahin vo divana umr apni baghair tere basar na kar de  
bade maze se main pi raha huun miri taraf tum abhi na dekho  
mujhe ye dar hai nazar tumhari sharab ko be-asar na kar de  
sataya jis ko hamesha tu ne sada akela jo chhup ke roya  
vo dil-jala apne ansuon se tumhara daman bhi tar na kar de  
'qatil' ye vasl ke zamane hasin bhi hain tavil bhi hain  
magar laga hai ye dil ko dhadka inhen koi mukhtasar na kar de  
bana hun main aaj tera mehman koi adu ko khabar na kar de  
utha ke wo teri anjuman se kahin mujhe dar-ba-dar na kar de  
ye wasl ki raat hai khudara naqab chehre se mat hatao  
tumhaare chehre ka ye ujala sahar se pahle sahar na kar de  
qasam jise zabt-e-gham ki de kar utha diya apne dar se tu ne  
kahin wo diwana umr apni baghair tere basar na kar de  
bade maze se main pi raha hun meri taraf tum abhi na dekho  
mujhe ye dar hai nazar tumhaari sharab ko be-asar na kar de  
sataya jis ko hamesha tu ne sada akela jo chhup ke roya  
wo dil-jala apne aansuon se tumhaara daman bhi tar na kar de  
'qatil' ye wasl ke zamane hasin bhi hain tawil bhi hain  
magar laga hai ye dil ko dhadka inhen koi mukhtasar na kar de  
