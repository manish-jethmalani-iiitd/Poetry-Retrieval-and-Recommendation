ab tutne hi vaala hai tanha.i ka hisar  
ik shakhs chikhta hai samundar ke ar-par  
ankhon se raah nikli hai tahtush-shu.ur tak  
rag rag men rengta hai sulagta hua khumar  
girte rahe nujum andhere ki zulf se  
shab bhar rahin khamoshiyan sayon se ham-kanar  
divar-o-dar pe khushbu ke haale bikhar ga.e  
tanha.i ke farishton ne chumi qaba-e-yar  
kab tak pade rahoge havaon ke haath men  
kab tak chalega khokhle shabdon ka karobar  
ab tutne hi wala hai tanhai ka hisar  
ek shakhs chikhta hai samundar ke aar-par  
aankhon se rah nikli hai tahtush-shuur tak  
rag rag mein rengta hai sulagta hua khumar  
girte rahe nujum andhere ki zulf se  
shab bhar rahin khamoshiyan sayon se ham-kanar  
diwar-o-dar pe khushbu ke haale bikhar gae  
tanhai ke farishton ne chumi qaba-e-yar  
kab tak pade rahoge hawaon ke hath mein  
kab tak chalega khokhle shabdon ka karobar  
