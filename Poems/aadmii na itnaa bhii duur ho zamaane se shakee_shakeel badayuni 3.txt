aadmi na itna bhi duur ho zamane se  
sub.h ko juda samjhe shaam ke fasane se  
dekh tiflak-e-nadan qadr kar buzurgon ki  
gutthiyan na suljhengi maz.haka udane se  
zakhm-e-sar ke divane zakhm-e-dil ka qaa.il ho  
zindagi sanvarti hai dil pe chot khane se  
mutrib-e-junun-saman tu na chhed ye naghma  
dhun kharab hoti hai tere gungunane se  
garmi-e-sukhan se kuchh kaam ban nahin sakta  
mil hi ja.egi manzil do-qadam badhane se  
aadmi na itna bhi dur ho zamane se  
subh ko juda samjhe sham ke fasane se  
dekh tiflak-e-nadan qadr kar buzurgon ki  
gutthiyan na suljhengi mazhaka udane se  
zakhm-e-sar ke diwane zakhm-e-dil ka qail ho  
zindagi sanwarti hai dil pe chot khane se  
mutrib-e-junun-saman tu na chhed ye naghma  
dhun kharab hoti hai tere gungunane se  
garmi-e-sukhan se kuchh kaam ban nahin sakta  
mil hi jaegi manzil do-qadam badhane se  
