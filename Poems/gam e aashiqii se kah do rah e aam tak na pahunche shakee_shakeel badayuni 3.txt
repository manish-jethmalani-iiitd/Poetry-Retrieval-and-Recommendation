gham-e-ashiqi se kah do rah-e-am tak na pahunche  
mujhe khauf hai ye tohmat tire naam tak na pahunche  
main nazar se pi raha tha to ye dil ne bad-dua di  
tira haath zindagi bhar kabhi jaam tak na pahunche  
vo nava-e-muzmahil kya na ho jis men dil ki dhadkan  
vo sada-e-ahl-e-dil kya jo avaam tak na pahunche  
mire ta.ir-e-nafas ko nahin baghban se ranjish  
mile ghar men ab-o-dana to ye daam tak na pahunche  
na.i sub.h par nazar hai magar aah ye bhi dar hai  
ye sahar bhi rafta rafta kahin shaam tak na pahunche  
ye ada-e-be-niyazi tujhe bevafa mubarak  
magar aisi be-rukhi kya ki salam tak na pahunche  
jo naqab-e-rukh utha di to ye qaid bhi laga di  
uthe har nigah lekin koi baam tak na pahunche  
unhen apne dil ki khabren mire dil se mil rahi hain  
main jo un se ruuth ja.un to payam tak na pahunche  
vahi ik khamosh naghma hai 'shakil' jan-e-hasti  
jo zaban par na aa.e jo kalam tak na pahunche  
gham-e-ashiqi se kah do rah-e-am tak na pahunche  
mujhe khauf hai ye tohmat tere nam tak na pahunche  
main nazar se pi raha tha to ye dil ne bad-dua di  
tera hath zindagi bhar kabhi jam tak na pahunche  
wo nawa-e-muzmahil kya na ho jis mein dil ki dhadkan  
wo sada-e-ahl-e-dil kya jo awam tak na pahunche  
mere tair-e-nafas ko nahin baghban se ranjish  
mile ghar mein aab-o-dana to ye dam tak na pahunche  
nai subh par nazar hai magar aah ye bhi dar hai  
ye sahar bhi rafta rafta kahin sham tak na pahunche  
ye ada-e-be-niyazi tujhe bewafa mubarak  
magar aisi be-rukhi kya ki salam tak na pahunche  
jo naqab-e-rukh utha di to ye qaid bhi laga di  
uthe har nigah lekin koi baam tak na pahunche  
unhen apne dil ki khabren mere dil se mil rahi hain  
main jo un se ruth jaun to payam tak na pahunche  
wahi ek khamosh naghma hai 'shakil' jaan-e-hasti  
jo zaban par na aae jo kalam tak na pahunche  
