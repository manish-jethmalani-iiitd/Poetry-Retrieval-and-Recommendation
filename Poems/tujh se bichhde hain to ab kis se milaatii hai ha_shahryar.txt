tujh se bichhde hain to ab kis se milati hai hamen  
zindagi dekhiye kya rang dikhati hai hamen  
markaz-e-dida-o-dil tera tasavvur tha kabhi  
aaj is baat pe kitni hansi aati hai hamen  
phir kahin khvab o haqiqat ka tasadum hoga  
phir koi manzil-e-be-nam bulati hai hamen  
dil men vo dard na ankhon men vo tughyani hai  
jaane kis samt ye duniya liye jaati hai hamen  
gardish-e-vaqt ka kitna bada ehsan hai ki aaj  
ye zamin chand se behtar nazar aati hai hamen  
tujh se bichhde hain to ab kis se milati hai hamein  
zindagi dekhiye kya rang dikhati hai hamein  
markaz-e-dida-o-dil tera tasawwur tha kabhi  
aaj is baat pe kitni hansi aati hai hamein  
phir kahin khwab o haqiqat ka tasadum hoga  
phir koi manzil-e-be-nam bulati hai hamein  
dil mein wo dard na aankhon mein wo tughyani hai  
jaane kis samt ye duniya liye jati hai hamein  
gardish-e-waqt ka kitna bada ehsan hai ki aaj  
ye zamin chand se behtar nazar aati hai hamein  
