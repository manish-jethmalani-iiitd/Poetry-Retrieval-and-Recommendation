badshahon ko sikhaya hai qalandar hona  
aap asan samajhte hain munavvar hona  
ek aansu bhi hukumat ke liye khatra hai  
tum ne dekha nahin ankhon ka samundar hona  
sirf bachchon ki mohabbat ne qadam rok liye  
varna asan tha mere liye be-ghar hona  
ham ko ma.alum hai shohrat ki bulandi ham ne  
qabr ki mitti ka dekha hai barabar hona  
is ko qismat ki kharabi hi kaha ja.ega  
aap ka shahr men aana mira bahar hona  
sochta huun to kahani ki tarah lagta hai  
raste se mira takna tira chhat par hona  
mujh ko qismat hi pahunchne nahin deti varna  
ek e.azaz hai us dar ka gadagar hona  
sirf tarikh batane ke liye zinda huun  
ab mira ghar men bhi hona hai calendar hona  
baadshahon ko sikhaya hai qalandar hona  
aap aasan samajhte hain munawwar hona  
ek aansu bhi hukumat ke liye khatra hai  
tum ne dekha nahin aankhon ka samundar hona  
sirf bachchon ki mohabbat ne qadam rok liye  
warna aasan tha mere liye be-ghar hona  
hum ko malum hai shohrat ki bulandi hum ne  
qabr ki mitti ka dekha hai barabar hona  
is ko qismat ki kharabi hi kaha jaega  
aap ka shahr mein aana mera bahar hona  
sochta hun to kahani ki tarah lagta hai  
raste se mera takna tera chhat par hona  
mujh ko qismat hi pahunchne nahin deti warna  
ek eazaz hai us dar ka gadagar hona  
sirf tarikh batane ke liye zinda hun  
ab mera ghar mein bhi hona hai calendar hona  
