khushi hai sab ko ki operation men khuub nishtar ye chal raha hai  
kisi ko is ki khabar nahin hai mariz ka dam nikal raha hai  
fana isi rang par hai qaa.im falak vahi chaal chal raha hai  
shikasta o muntashir hai vo kal jo aaj sanche men dhal raha hai  
ye dekhte ho jo kasa-e-sar ghurur-e-ghaflat se kal tha mamlu  
yahi badan naaz se pala tha jo aaj mitti men gal raha hai  
samajh ho jis ki baligh samjhe nazar ho jis ki vasi.a dekhe  
abhi yahan khaak bhi udegi jahan ye qulzum ubal raha hai  
kahan ka sharqi kahan ka gharbi tamam dukh sukh hai ye masavi  
yahan bhi ik ba-murad khush hai vahan bhi ik gham se jal raha hai  
uruj-e-qaumi zaval-e-qaumi khuda ki qudrat ke hain karishme  
hamesha radd-o-badal ke andar ye amr political raha hai  
maza hai spech ka dinner men khabar ye chhapti hai pioner men  
falak ki gardish ke saath hi saath kaam yaron ka chal raha hai  
khushi hai sab ko ki operation mein khub nishtar ye chal raha hai  
kisi ko is ki khabar nahin hai mariz ka dam nikal raha hai  
fana isi rang par hai qaim falak wahi chaal chal raha hai  
shikasta o muntashir hai wo kal jo aaj sanche mein dhal raha hai  
ye dekhte ho jo kasa-e-sar ghurur-e-ghaflat se kal tha mamlu  
yahi badan naz se pala tha jo aaj mitti mein gal raha hai  
samajh ho jis ki baligh samjhe nazar ho jis ki wasia dekhe  
abhi yahan khak bhi udegi jahan ye qulzum ubal raha hai  
kahan ka sharqi kahan ka gharbi tamam dukh sukh hai ye masawi  
yahan bhi ek ba-murad khush hai wahan bhi ek gham se jal raha hai  
uruj-e-qaumi zawal-e-qaumi khuda ki qudrat ke hain karishme  
hamesha radd-o-badal ke andar ye amr political raha hai  
maza hai speech ka dinner mein khabar ye chhapti hai pioneer mein  
falak ki gardish ke sath hi sath kaam yaron ka chal raha hai  
