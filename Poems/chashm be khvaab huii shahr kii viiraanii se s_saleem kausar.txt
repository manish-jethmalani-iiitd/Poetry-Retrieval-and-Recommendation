chashm be-khvab hui shahr ki virani se  
dil utarta hi nahin takht-e-sulaimani se  
pahle to raat hi kaate se nahin katti thi  
aur ab din bhi guzarta nahin asani se  
ham ne ik dusre ke aks ko jab qatl kiya  
a.ina dekh raha tha hamen hairani se  
ab ke hai lab-e-ab hi mar ja.enge  
pyaas aisi hai ki bujhti hi nahin paani se  
aankh pahchanti hai lutne valon ko magar  
kaun puchhega miri be-sar-o-samani se  
yunhi dushman nahin dar aaya mire angan men  
dhuup ko raah mili ped ki uryani se  
koi bhi chiiz salamat na rahe ghar men 'salim'  
fa.eda kya hai bhala aisi nigahbani se  
chashm be-khwab hui shahr ki virani se  
dil utarta hi nahin takht-e-sulaimani se  
pahle to raat hi kate se nahin katti thi  
aur ab din bhi guzarta nahin aasani se  
hum ne ek dusre ke aks ko jab qatl kiya  
aaina dekh raha tha hamein hairani se  
ab ke hai lab-e-ab hi mar jaenge  
pyas aisi hai ki bujhti hi nahin pani se  
aankh pahchanti hai lutne walon ko magar  
kaun puchhega meri be-sar-o-samani se  
yunhi dushman nahin dar aaya mere aangan mein  
dhup ko rah mili ped ki uryani se  
koi bhi chiz salamat na rahe ghar mein 'salim'  
faeda kya hai bhala aisi nigahbani se  
