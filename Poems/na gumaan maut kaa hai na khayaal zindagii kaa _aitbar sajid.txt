na guman maut ka hai na khayal zindagi ka  
so ye haal in dinon hai mire dil ki be-kasi ka  
main shikasta baam o dar men jise ja ke dhundta tha  
koi yaad thi kisi ki koi naam tha kisi ka  
main havaon se hirasan vo ghutan se dil-girafta  
main charagh tirgi ka vo gulab raushni ka  
abhi rail ke safar men hain bahut nihal donon  
kahin rog ban na jaa.e yahi saath do ghadi ka  
koi shahr aa raha hai to ye khauf aa raha hai  
koi jaane kab utar le ki bharosa kya kisi ka  
koi mukhtalif nahin hai ye dhuan ye ra.egani  
ki jo haal shahr ka hai vahi apni sha.iri ka  
na guman maut ka hai na khayal zindagi ka  
so ye haal in dinon hai mere dil ki be-kasi ka  
main shikasta baam o dar mein jise ja ke dhundta tha  
koi yaad thi kisi ki koi nam tha kisi ka  
main hawaon se hirasan wo ghutan se dil-girafta  
main charagh tirgi ka wo gulab raushni ka  
abhi rail ke safar mein hain bahut nihaal donon  
kahin rog ban na jae yahi sath do ghadi ka  
koi shahr aa raha hai to ye khauf aa raha hai  
koi jaane kab utar le ki bharosa kya kisi ka  
koi mukhtalif nahin hai ye dhuan ye raegani  
ki jo haal shahr ka hai wahi apni shairi ka  
