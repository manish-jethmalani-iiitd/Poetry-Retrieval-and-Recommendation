husn ko chand javani ko kanval kahte hain  
un ki surat nazar aa.e to ghazal kahte hain  
uf vo marmar se tarasha hua shaffaf badan  
dekhne vaale use taj-mahal kahte hain  
vo tire husn ki qimat se nahin hain vaqif  
pankhudi ko jo tire lab ka badal kahte hain  
pad ga.i paanv men taqdir ki zanjir to kya  
ham to us ko bhi tiri zulf ka bal kahte hain  
husn ko chand jawani ko kanwal kahte hain  
un ki surat nazar aae to ghazal kahte hain  
uf wo marmar se tarasha hua shaffaf badan  
dekhne wale use taj-mahal kahte hain  
wo tere husn ki qimat se nahin hain waqif  
pankhudi ko jo tere lab ka badal kahte hain  
pad gai panw mein taqdir ki zanjir to kya  
hum to us ko bhi teri zulf ka bal kahte hain  
