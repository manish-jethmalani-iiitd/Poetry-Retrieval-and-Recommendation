tang aa chuke hain kashmakash-e-zindagi se ham  
thukra na den jahan ko kahin be-dili se ham  
mayusi-e-ma.al-e-mohabbat na puchhiye  
apnon se pesh aa.e hain beganagi se ham  
lo aaj ham ne tod diya rishta-e-umid  
lo ab kabhi gila na karenge kisi se ham  
ubhrenge ek baar abhi dil ke valvale  
go dab ga.e hain bar-e-gham-e-zindagi se ham  
gar zindagi men mil ga.e phir ittifaq se  
puchhenge apna haal tiri bebasi se ham  
allah-re fareb-e-mashiyyat ki aaj tak  
duniya ke zulm sahte rahe khamushi se ham  
tang aa chuke hain kashmakash-e-zindagi se hum  
thukra na den jahan ko kahin be-dili se hum  
mayusi-e-maal-e-mohabbat na puchhiye  
apnon se pesh aae hain beganagi se hum  
lo aaj hum ne tod diya rishta-e-umid  
lo ab kabhi gila na karenge kisi se hum  
ubhrenge ek bar abhi dil ke walwale  
go dab gae hain bar-e-gham-e-zindagi se hum  
gar zindagi mein mil gae phir ittifaq se  
puchhenge apna haal teri bebasi se hum  
allah-re fareb-e-mashiyyat ki aaj tak  
duniya ke zulm sahte rahe khamushi se hum  
