aaj yuun mauj-dar-mauj gham tham gaya is tarah gham-zadon ko qarar aa gaya  
jaise khush-bu-e-zulf-e-bahar aa ga.i jaise paigham-e-didar-e-yar aa gaya  
jis ki did-o-talab vahm samjhe the ham ru-ba-ru phir sar-e-rahguzar aa gaya  
sub.h-e-farda ko phir dil tarasne laga umr-e-rafta tira e'tibar aa gaya  
rut badalne lagi rang-e-dil dekhna rang-e-gulshan se ab haal khulta nahin  
zakhm chhalka koi ya koi gul khila ashk umde ki abr-e-bahar aa gaya  
khun-e-ushshaq se jaam bharne lage dil sulagne lage daagh jalne lage  
mahfil-e-dard phir rang par aa ga.i phir shab-e-arzu par nikhar aa gaya  
sarfaroshi ke andaz badle ga.e davat-e-qatl par maqtal-e-shahr men  
daal kar koi gardan men tauq aa gaya laad kar koi kandhe pe daar aa gaya  
'faiz' kya janiye yaar kis aas par muntazir hain ki la.ega koi khabar  
mai-kashon par hua mohtasib mehrban dil-figaron pe qatil ko pyaar aa gaya  
aaj yun mauj-dar-mauj gham tham gaya is tarah gham-zadon ko qarar aa gaya  
jaise khush-bu-e-zulf-e-bahaar aa gai jaise paigham-e-didar-e-yar aa gaya  
jis ki did-o-talab wahm samjhe the hum ru-ba-ru phir sar-e-rahguzar aa gaya  
subh-e-farda ko phir dil tarasne laga umr-e-rafta tera e'tibar aa gaya  
rut badalne lagi rang-e-dil dekhna rang-e-gulshan se ab haal khulta nahin  
zakhm chhalka koi ya koi gul khila ashk umde ki abr-e-bahaar aa gaya  
khun-e-ushshaq se jam bharne lage dil sulagne lage dagh jalne lage  
mahfil-e-dard phir rang par aa gai phir shab-e-arzu par nikhaar aa gaya  
sarfaroshi ke andaz badle gae dawat-e-qatl par maqtal-e-shahr mein  
dal kar koi gardan mein tauq aa gaya lad kar koi kandhe pe dar aa gaya  
'faiz' kya jaaniye yar kis aas par muntazir hain ki laega koi khabar  
mai-kashon par hua mohtasib mehrban dil-figaron pe qatil ko pyar aa gaya  
