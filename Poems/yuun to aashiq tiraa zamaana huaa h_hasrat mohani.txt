yuun to ashiq tira zamana hua  
mujh sa jan-baz dusra na hua  
khud-ba-khud bu-e-yar phail ga.i  
koi minnat-e-kash-e-saba na hua  
main giraftar-e-ulfat-e-sayyad  
daam se chhut ke bhi riha na hua  
khabar us be-khabar ki la deti  
tujh se itna bhi ai saba na hua  
un se arz-e-karam to kya karte  
ham se khud shikva-e-jafa na hua  
ho ke be-khud kalam-e-hasrat se  
aaj 'ghalib' ghazal sara na hua  
yun to aashiq tera zamana hua  
mujh sa jaan-baz dusra na hua  
khud-ba-khud bu-e-yar phail gai  
koi minnat-e-kash-e-saba na hua  
main giraftar-e-ulfat-e-sayyaad  
dam se chhut ke bhi riha na hua  
khabar us be-khabar ki la deti  
tujh se itna bhi ai saba na hua  
un se arz-e-karam to kya karte  
hum se khud shikwa-e-jafa na hua  
ho ke be-khud kalam-e-hasrat se  
aaj 'ghaalib' ghazal sara na hua  
