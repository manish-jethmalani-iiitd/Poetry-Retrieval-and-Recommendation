uthi phir dil men ik mauj-e-shabab ahista ahista  
kuchh aaya zindagi men inqalab ahista ahista  
sama kar mujh men vo jan-e-shabab ahista ahista  
bana dega mujhe apna javab ahista ahista  
ye mahfil zahidan-e-khushk ki mahfil hai ai rindo  
zara is bazm men zikr-e-sharab ahista ahista  
miri nazren mujhi ko rafta rafta bhuul jaati hain  
hue jaate hain jalve kamyab ahista ahista  
na kahiye haan na kahiye aap ko mujh se mohabbat hai  
nigahen khud hi de dengi javab ahista ahista  
'shakil' is darja mayusi shuru-e-ishq men kaisi  
abhi to aur hona hai kharab ahista ahista  
uthi phir dil mein ek mauj-e-shabab aahista aahista  
kuchh aaya zindagi mein inqalab aahista aahista  
sama kar mujh mein wo jaan-e-shabab aahista aahista  
bana dega mujhe apna jawab aahista aahista  
ye mahfil zahidan-e-khushk ki mahfil hai ai rindo  
zara is bazm mein zikr-e-sharab aahista aahista  
meri nazren mujhi ko rafta rafta bhul jati hain  
hue jate hain jalwe kaamyab aahista aahista  
na kahiye han na kahiye aap ko mujh se mohabbat hai  
nigahen khud hi de dengi jawab aahista aahista  
'shakil' is darja mayusi shuru-e-ishq mein kaisi  
abhi to aur hona hai kharab aahista aahista  
