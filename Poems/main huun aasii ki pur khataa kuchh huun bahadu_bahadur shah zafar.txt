main huun aasi ki pur-khata kuchh huun  
tera banda huun ai khuda kuchh huun  
juzv o kul ko nahin samajhta main  
dil men thoda sa janta kuchh huun  
tujh se ulfat nibahta huun main  
ba-vafa huun ki bevafa kuchh huun  
jab se na-ashna huun main sab se  
tab kahin us se ashna kuchh huun  
nashsha-e-ishq le uda hai mujhe  
ab maze men uda raha kuchh huun  
khvab mera hai ain bedari  
main to us men bhi dekhta kuchh huun  
garche kuchh bhi nahin huun main lekin  
us pe bhi kuchh na puchho kya kuchh huun  
samjhe vo apna khaksar mujhe  
khak-e-rah huun ki khak-e-pa kuchh huun  
chashm-e-altaf fakhr-e-din se huun  
ai 'zafar' kuchh se ho gaya kuchh huun  
main hun aasi ki pur-khata kuchh hun  
tera banda hun ai khuda kuchh hun  
juzw o kul ko nahin samajhta main  
dil mein thoda sa jaanta kuchh hun  
tujh se ulfat nibahta hun main  
ba-wafa hun ki bewafa kuchh hun  
jab se na-ashna hun main sab se  
tab kahin us se aashna kuchh hun  
nashsha-e-ishq le uda hai mujhe  
ab maze mein uda raha kuchh hun  
khwab mera hai ain bedari  
main to us mein bhi dekhta kuchh hun  
garche kuchh bhi nahin hun main lekin  
us pe bhi kuchh na puchho kya kuchh hun  
samjhe wo apna khaksar mujhe  
khak-e-rah hun ki khak-e-pa kuchh hun  
chashm-e-altaf fakhr-e-din se hun  
ai 'zafar' kuchh se ho gaya kuchh hun  
