shaam tak sub.h ki nazron se utar jaate hain  
itne samjhauton pe jiite hain ki mar jaate hain  
phir vahi talkhi-e-halat muqaddar thahri  
nashshe kaise bhi hon kuchh din men utar jaate hain  
ik juda.i ka vo lamha ki jo marta hi nahin  
log kahte the ki sab vaqt guzar jaate hain  
ghar ki girti hui divaren hi mujh se achchhi  
rasta chalte hue log thahar jaate hain  
ham to be-nam iradon ke musafir hain 'vasim'  
kuchh pata ho to bata.en ki kidhar jaate hain  
sham tak subh ki nazron se utar jate hain  
itne samjhauton pe jite hain ki mar jate hain  
phir wahi talkhi-e-haalat muqaddar thahri  
nashshe kaise bhi hon kuchh din mein utar jate hain  
ek judai ka wo lamha ki jo marta hi nahin  
log kahte the ki sab waqt guzar jate hain  
ghar ki girti hui diwaren hi mujh se achchhi  
rasta chalte hue log thahar jate hain  
hum to be-nam iradon ke musafir hain 'wasim'  
kuchh pata ho to bataen ki kidhar jate hain  
