jo ghair the vo isi baat par hamare hue  
ki ham se dost bahut be-khabar hamare hue  
kise khabar vo mohabbat thi ya raqabat thi  
bahut se log tujhe dekh kar hamare hue  
ab ik hujum-e-shikasta-dilan hai saath apne  
jinhen koi na mila ham-safar hamare hue  
kisi ne gham to kisi ne mizaj-e-gham bakhsha  
sab apni apni jagah charagar hamare hue  
bujha ke taaq ki sham.en na dekh taron ko  
isi junun men to barbad ghar hamare hue  
vo e'timad kahan se 'faraz' la.enge  
kisi ko chhod ke vo ab agar hamare hue  
jo ghair the wo isi baat par hamare hue  
ki hum se dost bahut be-khabar hamare hue  
kise khabar wo mohabbat thi ya raqabat thi  
bahut se log tujhe dekh kar hamare hue  
ab ek hujum-e-shikasta-dilan hai sath apne  
jinhen koi na mila ham-safar hamare hue  
kisi ne gham to kisi ne mizaj-e-gham bakhsha  
sab apni apni jagah chaaragar hamare hue  
bujha ke taq ki shamen na dekh taron ko  
isi junun mein to barbaad ghar hamare hue  
wo e'timad kahan se 'faraaz' laenge  
kisi ko chhod ke wo ab agar hamare hue  
