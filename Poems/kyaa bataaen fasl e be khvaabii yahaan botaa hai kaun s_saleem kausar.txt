kya bata.en fasl-e-be-khvabi yahan bota hai kaun  
jab dar-o-divar jalte hon to phir hota hai kaun  
tum to kahte the ki sab qaidi riha.i pa ga.e  
phir pas-e-divar-e-zindan rat-bhar rota hai kaun  
bas tiri bechargi ham se nahin dekhi ga.i  
varna haath aa.i hui daulat ko yuun khota hai kaun  
kaun ye patal se le kar ubharta hai mujhe  
itni tahdari se mujh par munkashif hota hai kaun  
koi be-tartibi-e-kirdar ki had hai 'salim'  
dastan kis ki hai zeb-e-dastan hota hai kaun  
kya bataen fasl-e-be-khwabi yahan bota hai kaun  
jab dar-o-diwar jalte hon to phir hota hai kaun  
tum to kahte the ki sab qaidi rihai pa gae  
phir pas-e-diwar-e-zindan raat-bhar rota hai kaun  
bas teri bechaargi hum se nahin dekhi gai  
warna hath aai hui daulat ko yun khota hai kaun  
kaun ye patal se le kar ubharta hai mujhe  
itni tahdari se mujh par munkashif hota hai kaun  
koi be-tartibi-e-kirdar ki had hai 'salim'  
dastan kis ki hai zeb-e-dastan hota hai kaun  
