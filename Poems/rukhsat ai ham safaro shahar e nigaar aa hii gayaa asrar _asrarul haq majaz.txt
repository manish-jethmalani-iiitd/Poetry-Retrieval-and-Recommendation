rukhsat ai ham-safaro shahar-e-nigar aa hi gaya  
khuld bhi jis pe ho qurban vo dayar aa hi gaya  
ye junun-zar mira mere ghazalon ka jahan  
mera najd aa hi gaya mera tatar aa hi gaya  
aaj phirta ba-chaman darpai-e-gul-ha-e-chaman  
gungunata hua zambur-e-bahar aa hi gaya  
gesuon valon men abru ke kaman-daron men  
ek said aa hi gaya ek shikar aa hi gaya  
baghbanon ko batao gul-o-nasrin se kaho  
ik kharab-e-gul-o-nasrin-e-bahar aa hi gaya  
khair-maqdam ko mire koi ba-hangam-e-sahar  
apni ankhon men liye shab ka khumar aa hi gaya  
zulf ka abr-e-siyah bazu-e-simin pe liye  
phir koi khema-zan-e-saz-e-bahar aa hi gaya  
ho ga.i tishna-labi aaj rahin-e-kausar  
mere lab par lab-e-lalin-e-nigar aa hi gaya  
rukhsat ai ham-safaro shahar-e-nigar aa hi gaya  
khuld bhi jis pe ho qurban wo dayar aa hi gaya  
ye junun-zar mera mere ghazalon ka jahan  
mera najd aa hi gaya mera tatar aa hi gaya  
aaj phirta ba-chaman darpai-e-gul-ha-e-chaman  
gungunata hua zambur-e-bahaar aa hi gaya  
gesuon walon mein abru ke kaman-daron mein  
ek said aa hi gaya ek shikar aa hi gaya  
baghbanon ko batao gul-o-nasrin se kaho  
ek kharab-e-gul-o-nasrin-e-bahaar aa hi gaya  
khair-maqdam ko mere koi ba-hangam-e-sahar  
apni aankhon mein liye shab ka khumar aa hi gaya  
zulf ka abr-e-siyah bazu-e-simin pe liye  
phir koi khema-zan-e-saz-e-bahaar aa hi gaya  
ho gai tishna-labi aaj rahin-e-kausar  
mere lab par lab-e-lalin-e-nigar aa hi gaya  
