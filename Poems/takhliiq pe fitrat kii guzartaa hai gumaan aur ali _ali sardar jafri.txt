takhliq pe fitrat ki guzarta hai guman aur  
is adam-e-khaki ne banaya hai jahan aur  
ye sub.h hai suraj ki siyahi se andheri  
aa.egi abhi ek sahar mahr-chakan aur  
badhni hai abhi aur bhi mazlum ki taqat  
ghatni hai abhi zulm ki kuchh tab-o-tavan aur  
tar hogi zamin aur abhi khun-e-bashar se  
ro.ega abhi dida-e-khunaba-fiashan aur  
badhne do zara aur abhi kuchh dast-e-talab ko  
badh ja.egi do chaar shikan-e-zulf-e-butan aur  
karna hai abhi khun-e-jigar sarf-e-baharan  
kuchh der uthana hai abhi naz-e-khizan aur  
ham hain vo bala-kash ki masa.ib se jahan ke  
ho jaate hain sha.ista-e-gham-ha-e-jahan aur  
takhliq pe fitrat ki guzarta hai guman aur  
is aadam-e-khaki ne banaya hai jahan aur  
ye subh hai suraj ki siyahi se andheri  
aaegi abhi ek sahar mahr-chakan aur  
badhni hai abhi aur bhi mazlum ki taqat  
ghatni hai abhi zulm ki kuchh tab-o-tawan aur  
tar hogi zamin aur abhi khun-e-bashar se  
roega abhi dida-e-khunaba-fiashan aur  
badhne do zara aur abhi kuchh dast-e-talab ko  
badh jaegi do chaar shikan-e-zulf-e-butan aur  
karna hai abhi khun-e-jigar sarf-e-bahaaran  
kuchh der uthana hai abhi naz-e-khizan aur  
hum hain wo bala-kash ki masaib se jahan ke  
ho jate hain shaista-e-gham-ha-e-jahan aur  
