qibla-e-dil kaba-e-jan aur hai  
sajda-gah-e-ahl-e-irfan aur hai  
ho ke khush katvate hain apne gale  
ashiqon ki id-e-qurban aur hai  
roz-o-shab yaan ek si hai raushni  
dil ke daghon ka charaghan aur hai  
khaal dikhlati hai phulon ki bahar  
bulbulo apna gulistan aur hai  
qaid men aram azadi vabal  
ham giraftaron ka zindan aur hai  
bahr-e-ulfat men nahin kashti ka kaam  
nuuh se kah do ye tufan aur hai  
kis ko andesha hai barq o sail se  
apna khirman ka nigahban aur hai  
dard vo dil men vo siine par hai daagh  
jis ka marham jis ka darman aur hai  
ka.aba-ru mehrab-e-abru ai 'amir'  
apni taa.at apna iman aur hai  
qibla-e-dil kaba-e-jaan aur hai  
sajda-gah-e-ahl-e-irfan aur hai  
ho ke khush katwate hain apne gale  
aashiqon ki id-e-qurban aur hai  
roz-o-shab yan ek si hai raushni  
dil ke daghon ka charaghan aur hai  
khal dikhlati hai phulon ki bahaar  
bulbulo apna gulistan aur hai  
qaid mein aaram aazadi wabaal  
hum giraftaron ka zindan aur hai  
bahr-e-ulfat mein nahin kashti ka kaam  
nuh se kah do ye tufan aur hai  
kis ko andesha hai barq o sail se  
apna khirman ka nigahban aur hai  
dard wo dil mein wo sine par hai dagh  
jis ka marham jis ka darman aur hai  
kaba-ru mehrab-e-abru ai 'amir'  
apni taat apna iman aur hai  
