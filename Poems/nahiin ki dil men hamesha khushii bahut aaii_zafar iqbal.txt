nahin ki dil men hamesha khushi bahut aa.i  
kabhi taraste rahe aur kabhi bahut aa.i  
mire falak se vo tufan nahin utha phir se  
miri zamin men vo tharthari bahut aa.i  
jidhar se khol ke baithe the dar andhere ka  
usi taraf se hamen raushni bahut aa.i  
vahan maqam to rone ka tha magar ai dost  
tire firaq men ham ko hansi bahut aa.i  
ravan rahe safar-e-marg par yunhi varna  
hamari raah men ye zindagi bahut aa.i  
yahan kuchh apni havaon men bhi ude hain bahut  
hamare khvab men kuchh vo pari bahut aa.i  
na tha ziyada kuchh ehsas jis ke hone ka  
chala gaya hai to us ki kami bahut aa.i  
na jaane kyuun miri niyyat badal ga.i yak-dam  
vagarna us pe tabi.at miri bahut aa.i  
'zafar' shu.ur to aaya nahin zara bhi hamen  
baja.e is ke magar sha.iri bahut aa.i  
nahin ki dil mein hamesha khushi bahut aai  
kabhi taraste rahe aur kabhi bahut aai  
mere falak se wo tufan nahin utha phir se  
meri zamin mein wo tharthari bahut aai  
jidhar se khol ke baithe the dar andhere ka  
usi taraf se hamein raushni bahut aai  
wahan maqam to rone ka tha magar ai dost  
tere firaq mein hum ko hansi bahut aai  
rawan rahe safar-e-marg par yunhi warna  
hamari rah mein ye zindagi bahut aai  
yahan kuchh apni hawaon mein bhi ude hain bahut  
hamare khwab mein kuchh wo pari bahut aai  
na tha ziyaada kuchh ehsas jis ke hone ka  
chala gaya hai to us ki kami bahut aai  
na jaane kyun meri niyyat badal gai yak-dam  
wagarna us pe tabiat meri bahut aai  
'zafar' shuur to aaya nahin zara bhi hamein  
bajae is ke magar shairi bahut aai  
