hasti ko tiri bas hai miyan gul ki isharat  
kaafi hai mire naale ko bulbul ki isharat  
fatva talab ai yaar na qaazi se karun main  
tauba-shikani ko hai miri mul ki isharat  
mil baith meri ankhon men hai sa.at-e-nek aaj  
ye chashm tarazu hain tire tul ki isharat  
hai ba.is-e-jam.iyyat-e-dil ek jahan ki  
ai shokh pareshani-e-kakul ki isharat  
taqva ke nahin baar se qad kham tira ai shaikh  
ik khalq men mash.hur hai is pul ki isharat  
yaad aa.e tiri zulf na mujh ko jo chaman men  
de taab mire dil ko na sumbul ki isharat  
ushshaq ko tujh chashm ke hajat nahin mai ki  
behosh kare 'sauda' ko qulqul ki isharat  
hasti ko teri bas hai miyan gul ki ishaarat  
kafi hai mere nale ko bulbul ki ishaarat  
fatwa talab ai yar na qazi se karun main  
tauba-shikani ko hai meri mul ki ishaarat  
mil baith meri aankhon mein hai saat-e-nek aaj  
ye chashm taraazu hain tere tul ki ishaarat  
hai bais-e-jamiyyat-e-dil ek jahan ki  
ai shokh pareshani-e-kakul ki ishaarat  
taqwa ke nahin bar se qad kham tera ai shaikh  
ek khalq mein mashhur hai is pul ki ishaarat  
yaad aae teri zulf na mujh ko jo chaman mein  
de tab mere dil ko na sumbul ki ishaarat  
ushshaq ko tujh chashm ke hajat nahin mai ki  
behosh kare 'sauda' ko qulqul ki ishaarat  
