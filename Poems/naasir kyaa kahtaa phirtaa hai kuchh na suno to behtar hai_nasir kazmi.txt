'nasir' kya kahta phirta hai kuchh na suno to behtar hai  
divana hai divane ke munh na lago to behtar hai  
kal jo tha vo aaj nahin jo aaj hai kal mit ja.ega  
rukhi-sukhi jo mil jaa.e shukr karo to behtar hai  
kal ye tab-o-tavan na rahegi thanda ho ja.ega lahu  
nam-e-khuda ho javan abhi kuchh kar guzro to behtar hai  
kya jaane kya rut badle halat ka koi thiik nahin  
ab ke safar men tum bhi hamare saath chalo to behtar hai  
kapde badal kar baal bana kar kahan chale ho kis ke liye  
raat bahut kaali hai 'nasir' ghar men raho to behtar hai  
'nasir' kya kahta phirta hai kuchh na suno to behtar hai  
diwana hai diwane ke munh na lago to behtar hai  
kal jo tha wo aaj nahin jo aaj hai kal mit jaega  
rukhi-sukhi jo mil jae shukr karo to behtar hai  
kal ye tab-o-tawan na rahegi thanda ho jaega lahu  
nam-e-khuda ho jawan abhi kuchh kar guzro to behtar hai  
kya jaane kya rut badle haalat ka koi thik nahin  
ab ke safar mein tum bhi hamare sath chalo to behtar hai  
kapde badal kar baal bana kar kahan chale ho kis ke liye  
raat bahut kali hai 'nasir' ghar mein raho to behtar hai  
