ye qafile yadon ke kahin kho ga.e hote  
ik pal bhi agar bhuul se ham so ga.e hote  
ai shahr tira nam-o-nishan bhi nahin hota  
jo hadse hone the agar ho ga.e hote  
har baar palatte hue ghar ko yahi socha  
ai kaash kisi lambe safar ko ga.e hote  
ham khush hain hamen dhuup virasat men mili hai  
ajdad kahin ped bhi kuchh bo ga.e hote  
kis munh se kahen tujh se samundar ke hain haqdar  
sairab sarabon se bhi ham ho ga.e hote  
ye qafile yaadon ke kahin kho gae hote  
ek pal bhi agar bhul se hum so gae hote  
ai shahr tera nam-o-nishan bhi nahin hota  
jo hadse hone the agar ho gae hote  
har bar palatte hue ghar ko yahi socha  
ai kash kisi lambe safar ko gae hote  
hum khush hain hamein dhup wirasat mein mili hai  
ajdad kahin ped bhi kuchh bo gae hote  
kis munh se kahen tujh se samundar ke hain haqdar  
sairab sarabon se bhi hum ho gae hote  
