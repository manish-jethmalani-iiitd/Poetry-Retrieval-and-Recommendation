vo jo ham-rahi ka ghurur tha vo savad-e-rah men jal-bujha  
tu hava ke ishq men ghul gaya main zamin ki chaah men jal-bujha  
ye jo shakh-e-lab pe hujum-e-rang-e-sada khila hai gali gali  
kahin koi sho.ala-e-be-nava kisi qatl-gah men jal-bujha  
jo kitab-e-ishq ke baab the tiri dastaras men bikhar ga.e  
vo jo ahd-nama-e-khvab tha vo miri nigah men jal-bujha  
hamen yaad ho to suna.en bhi zara dhyan ho to bata.en bhi  
ki vo dil jo mahram-e-raz tha kahan rasm-o-rah men jal-bujha  
kahin be-niyazi ki laag men kahin ehtiyat ki aag men  
tujhe meri koi khabar bhi hai mire khair-khvah main jal-bujha  
miri raakh se na.i raushni ki hikayaton ko samet le  
main charagh-e-sub.h-e-visal tha tiri khema-gah men jal-bujha  
vo jo harf-e-taza-misal the unhen jab se tu ne bhula diya  
tiri bazm-e-naz ka bankpan kisi khanqah men jal-bujha  
wo jo ham-rahi ka ghurur tha wo sawad-e-rah mein jal-bujha  
tu hawa ke ishq mein ghul gaya main zamin ki chah mein jal-bujha  
ye jo shakh-e-lab pe hujum-e-rang-e-sada khila hai gali gali  
kahin koi shoala-e-be-nawa kisi qatl-gah mein jal-bujha  
jo kitab-e-ishq ke bab the teri dastaras mein bikhar gae  
wo jo ahd-nama-e-khwab tha wo meri nigah mein jal-bujha  
hamein yaad ho to sunaen bhi zara dhyan ho to bataen bhi  
ki wo dil jo mahram-e-raaz tha kahan rasm-o-rah mein jal-bujha  
kahin be-niyazi ki lag mein kahin ehtiyat ki aag mein  
tujhe meri koi khabar bhi hai mere khair-khwah main jal-bujha  
meri rakh se nai raushni ki hikayaton ko samet le  
main charagh-e-subh-e-visal tha teri khema-gah mein jal-bujha  
wo jo harf-e-taza-misal the unhen jab se tu ne bhula diya  
teri bazm-e-naz ka bankpan kisi khanqah mein jal-bujha  
