kahin se laut ke ham ladkhada.e hain kya kya  
sitare zer-e-qadam raat aa.e hain kya kya  
nasheb-e-hasti se afsos ham ubhar na sake  
faraz-e-dar se paigham aa.e hain kya kya  
jab us ne haar ke khanjar zamin pe phenk diya  
tamam zakhm-e-jigar muskura.e hain kya kya  
chhata jahan se us avaz ka ghana badal  
vahin se dhuup ne talve jala.e hain kya kya  
utha ke sar mujhe itna to dekh lene de  
ki qatl-gah men divane aa.e hain kya kya  
kahin andhere se manus ho na jaa.e adab  
charagh tez hava ne bujha.e hain kya kya  
kahin se laut ke hum ladkhadae hain kya kya  
sitare zer-e-qadam raat aae hain kya kya  
nasheb-e-hasti se afsos hum ubhar na sake  
faraaz-e-dar se paigham aae hain kya kya  
jab us ne haar ke khanjar zamin pe phenk diya  
tamam zakhm-e-jigar muskurae hain kya kya  
chhata jahan se us aawaz ka ghana baadal  
wahin se dhup ne talwe jalae hain kya kya  
utha ke sar mujhe itna to dekh lene de  
ki qatl-gah mein diwane aae hain kya kya  
kahin andhere se manus ho na jae adab  
charagh tez hawa ne bujhae hain kya kya  
