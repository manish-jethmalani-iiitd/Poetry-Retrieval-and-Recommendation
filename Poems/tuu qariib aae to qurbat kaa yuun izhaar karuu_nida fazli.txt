tu qarib aa.e to qurbat ka yuun iz.har karun  
aa.ina samne rakh kar tira didar karun  
samne tere karun haar ka apni elaan  
aur akele men tiri jiit se inkar karun  
pahle sochun use phir us ki bana.un tasvir  
aur phir us men hi paida dar-o-divar karun  
mire qabze men na mitti hai na badal na hava  
phir bhi chahat hai ki har shakh samar-bar karun  
sub.h hote hi ubhar aati hai salim ho kar  
vahi divar jise roz main mismar karun  
tu qarib aae to qurbat ka yun izhaar karun  
aaina samne rakh kar tera didar karun  
samne tere karun haar ka apni elan  
aur akele mein teri jit se inkar karun  
pahle sochun use phir us ki banaun taswir  
aur phir us mein hi paida dar-o-diwar karun  
mere qabze mein na mitti hai na baadal na hawa  
phir bhi chahat hai ki har shakh samar-bar karun  
subh hote hi ubhar aati hai salim ho kar  
wahi diwar jise roz main mismar karun  
