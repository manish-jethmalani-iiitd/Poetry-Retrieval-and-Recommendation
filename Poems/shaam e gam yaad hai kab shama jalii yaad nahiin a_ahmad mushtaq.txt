sham-e-gham yaad hai kab sham.a jali yaad nahin  
kab vo rukhsat hue kab raat dhali yaad nahin  
dil se bahte hue paani ki sada guzri thi  
kab dhundlaka hua kab naav chali yaad nahin  
thande mausam men pukara koi ham aate hain  
jis men ham khel rahe the vo gali yaad nahin  
in mazafat men chhup chhup ke hava chalti thi  
kaise khilti thi mohabbat ki kali yaad nahin  
jism-o-jan duub ga.e khvab-e-faramoshi men  
ab koi baat buri ho ki bhali yaad nahin  
sham-e-gham yaad hai kab shama jali yaad nahin  
kab wo rukhsat hue kab raat dhali yaad nahin  
dil se bahte hue pani ki sada guzri thi  
kab dhundlaka hua kab naw chali yaad nahin  
thande mausam mein pukara koi hum aate hain  
jis mein hum khel rahe the wo gali yaad nahin  
in mazafat mein chhup chhup ke hawa chalti thi  
kaise khilti thi mohabbat ki kali yaad nahin  
jism-o-jaan dub gae khwab-e-faramoshi mein  
ab koi baat buri ho ki bhali yaad nahin  
