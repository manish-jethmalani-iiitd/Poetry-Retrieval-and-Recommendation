nahin ki tere ishare nahin samajhta huun  
samajh to leta huun saare nahin samajhta huun  
tira chadha hua dariya samajh men aata hai  
tire khamosh kinare nahin samajhta huun  
kidhar se nikla hai ye chand kuchh nahin ma.alum  
kahan ke hain ye sitare nahin samajhta huun  
kahin kahin mujhe apni khabar nahin milti  
kahin kahin tire baare nahin samajhta huun  
jo daa.en baa.en bhi hain aur aage pichhe bhi  
unhen main ab bhi tumhare nahin samajhta huun  
khud apne dil se yahi ikhtilaf hai mera  
ki main ghamon ko ghubare nahin samajhta huun  
kabhi to hota hai meri samajh se bahar hi  
kabhi main sharm ke maare nahin samajhta huun  
kahin to hain jo mire khvab dekhte hain 'zafar'  
koi to hain jinhen pyare nahin samajhta huun  
nahin ki tere ishaare nahin samajhta hun  
samajh to leta hun sare nahin samajhta hun  
tera chadha hua dariya samajh mein aata hai  
tere khamosh kinare nahin samajhta hun  
kidhar se nikla hai ye chand kuchh nahin malum  
kahan ke hain ye sitare nahin samajhta hun  
kahin kahin mujhe apni khabar nahin milti  
kahin kahin tere bare nahin samajhta hun  
jo daen baen bhi hain aur aage pichhe bhi  
unhen main ab bhi tumhaare nahin samajhta hun  
khud apne dil se yahi ikhtilaf hai mera  
ki main ghamon ko ghubare nahin samajhta hun  
kabhi to hota hai meri samajh se bahar hi  
kabhi main sharm ke mare nahin samajhta hun  
kahin to hain jo mere khwab dekhte hain 'zafar'  
koi to hain jinhen pyare nahin samajhta hun  
