kab vo zahir hoga aur hairan kar dega mujhe  
jitni bhi mushkil men huun asan kar dega mujhe  
ru-ba-ru kar ke kabhi apne mahakte surkh hont  
ek do pal ke liye gul-dan kar dega mujhe  
ruuh phunkega mohabbat ki mire paikar men vo  
phir vo apne samne be-jan kar dega mujhe  
khvahishon ka khuun baha.ega sar-e-bazar-e-shauq  
aur mukammal be-e-sar-o-saman kar dega mujhe  
munhadim kar dega aa kar saari tamirat-e-dil  
dekhte hi dekhte viran kar dega mujhe  
ek na-maujudgi rah ja.egi charon taraf  
rafta rafta is qadar sunsan kar dega mujhe  
ya to mujh se vo chhuda dega ghazal-goi 'zafar'  
ya kisi din sahab-e-divan kar dega mujhe  
kab wo zahir hoga aur hairan kar dega mujhe  
jitni bhi mushkil mein hun aasan kar dega mujhe  
ru-ba-ru kar ke kabhi apne mahakte surkh hont  
ek do pal ke liye gul-dan kar dega mujhe  
ruh phunkega mohabbat ki mere paikar mein wo  
phir wo apne samne be-jaan kar dega mujhe  
khwahishon ka khun bahaega sar-e-bazar-e-shauq  
aur mukammal be-e-sar-o-saman kar dega mujhe  
munhadim kar dega aa kar sari tamiraat-e-dil  
dekhte hi dekhte viran kar dega mujhe  
ek na-maujudgi rah jaegi chaaron taraf  
rafta rafta is qadar sunsan kar dega mujhe  
ya to mujh se wo chhuda dega ghazal-goi 'zafar'  
ya kisi din sahab-e-diwan kar dega mujhe  
