na intizar men yaan aankh ek aan lagi  
na haa.e haa.e men taalu se shab zaban lagi  
jala jigar tap-e-gham se phadakne jaan lagi  
ilahi khair ki ab aag paas aan lagi  
gali men us ki na phir aate ham to kya karte  
tabi.at apni na jannat ke darmiyan lagi  
jafa-e-ghair ka shikva tha tera tha kya zikr  
abas ye baat buri tujh ko bad-guman lagi  
hanso na tum to mire haal par main huun vo zalil  
ki jis ki zillat-o-khvari se tum ko shaan lagi  
kahan vo ah-o-fughan dam bhi le nahin sakte  
hamen ye teri dua-e-bad asman lagi  
main aur us ko bula.unga roz-e-vasl men lo  
ajal bhi karne mohabbat ka imtihan lagi  
ba-rang-e-surat-e-bulbul nahin nava-sanji  
ye kya hua ki chup ai gulsitan bayan lagi  
sada tumhari taraf ji laga hi rahta hai  
tumhare vaste hai dil ko mehrban lagi  
vo kina-tuz tha 'momin' to dil lagaya kyuun  
kaho to kya tumhen aisi bhali vo aan lagi  
na intizar mein yan aankh ek aan lagi  
na hae hae mein talu se shab zaban lagi  
jala jigar tap-e-gham se phadakne jaan lagi  
ilahi khair ki ab aag pas aan lagi  
gali mein us ki na phir aate hum to kya karte  
tabiat apni na jannat ke darmiyan lagi  
jafa-e-ghair ka shikwa tha tera tha kya zikr  
abas ye baat buri tujh ko bad-guman lagi  
hanso na tum to mere haal par main hun wo zalil  
ki jis ki zillat-o-khwari se tum ko shan lagi  
kahan wo aah-o-fughan dam bhi le nahin sakte  
hamein ye teri dua-e-bad aasman lagi  
main aur us ko bulaunga roz-e-wasl mein lo  
ajal bhi karne mohabbat ka imtihan lagi  
ba-rang-e-surat-e-bulbul nahin nawa-sanji  
ye kya hua ki chup ai gulsitan bayan lagi  
sada tumhaari taraf ji laga hi rahta hai  
tumhaare waste hai dil ko mehrban lagi  
wo kina-tuz tha 'momin' to dil lagaya kyun  
kaho to kya tumhein aisi bhali wo aan lagi  
