khudi ho ilm se mohkam to ghairat-e-jibril  
agar ho ishq se mohkam to sur-e-israfil  
azab-e-danish-e-hazir se ba-khabar huun main  
ki main is aag men daala gaya huun misl-e-khalil  
fareb-khurda-e-manzil hai karvan varna  
ziyada rahat-e-manzil se hai nashat-e-rahil  
nazar nahin to mire halqa-e-sukhan men na baith  
ki nukta-ha-e-khudi hain misal-e-tegh-e-asil  
mujhe vo dars-e-farng aaj yaad aate hain  
kahan huzur ki lazzat kahan hijab-e-dalil  
andheri shab hai juda apne qafile se hai tu  
tire liye hai mira shola-e-nava qindil  
gharib o saada o rangin hai dastan-e-haram  
nihayat is ki husain ibtida hai isma.il  
khudi ho ilm se mohkam to ghairat-e-jibril  
agar ho ishq se mohkam to sur-e-israfil  
azab-e-danish-e-hazir se ba-khabar hun main  
ki main is aag mein dala gaya hun misl-e-khalil  
fareb-khurda-e-manzil hai karwan warna  
ziyaada rahat-e-manzil se hai nashat-e-rahil  
nazar nahin to mere halqa-e-sukhan mein na baith  
ki nukta-ha-e-khudi hain misal-e-tegh-e-asil  
mujhe wo dars-e-farng aaj yaad aate hain  
kahan huzur ki lazzat kahan hijab-e-dalil  
andheri shab hai juda apne qafile se hai tu  
tere liye hai mera shola-e-nawa qindil  
gharib o sada o rangin hai dastan-e-haram  
nihayat is ki husain ibtida hai ismail  
