jigar aur dil ko bachana bhi hai  
nazar aap hi se milana bhi hai  
mohabbat ka har bhed paana bhi hai  
magar apna daman bachana bhi hai  
jo dil tere gham ka nishana bhi hai  
qatil-e-jafa-e-zamana bhi hai  
ye bijli chamakti hai kyuun dam-ba-dam  
chaman men koi ashiyana bhi hai  
khirad ki ita.at zaruri sahi  
yahi to junun ka zamana bhi hai  
na duniya na uqba kahan ja.iye  
kahin ahl-e-dil ka thikana bhi hai  
mujhe aaj sahil pe rone bhi do  
ki tufan men muskurana bhi hai  
zamane se aage to badhiye 'majaz'  
zamane ko aage badhana bhi hai  
jigar aur dil ko bachana bhi hai  
nazar aap hi se milana bhi hai  
mohabbat ka har bhed pana bhi hai  
magar apna daman bachana bhi hai  
jo dil tere gham ka nishana bhi hai  
qatil-e-jafa-e-zamana bhi hai  
ye bijli chamakti hai kyun dam-ba-dam  
chaman mein koi aashiyana bhi hai  
khirad ki itaat zaruri sahi  
yahi to junun ka zamana bhi hai  
na duniya na uqba kahan jaiye  
kahin ahl-e-dil ka thikana bhi hai  
mujhe aaj sahil pe rone bhi do  
ki tufan mein muskurana bhi hai  
zamane se aage to badhiye 'majaz'  
zamane ko aage badhana bhi hai  
