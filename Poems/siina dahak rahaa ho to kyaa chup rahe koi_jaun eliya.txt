siina dahak raha ho to kya chup rahe koi  
kyuun chikh chikh kar na gala chhil le koi  
sabit hua sukun-e-dil-o-jan kahin nahin  
rishton men dhundhta hai to dhunda kare koi  
tark-e-ta.alluqat koi mas.ala nahin  
ye to vo rasta hai ki bas chal pade koi  
divar janta tha jise main vo dhuul thi  
ab mujh ko e'timad ki davat na de koi  
main khud ye chahta huun ki halat huun kharab  
mere khilaf zahr ugalta phire koi  
ai shakhs ab to mujh ko sabhi kuchh qubul hai  
ye bhi qubul hai ki tujhe chhin le koi  
haan thiik hai main apni ana ka mariz huun  
akhir mire mizaj men kyuun dakhl de koi  
ik shakhs kar raha hai abhi tak vafa ka zikr  
kaash us zaban-daraz ka munh noch le koi  
sina dahak raha ho to kya chup rahe koi  
kyun chikh chikh kar na gala chhil le koi  
sabit hua sukun-e-dil-o-jaan kahin nahin  
rishton mein dhundhta hai to dhunda kare koi  
tark-e-talluqat koi masala nahin  
ye to wo rasta hai ki bas chal pade koi  
diwar jaanta tha jise main wo dhul thi  
ab mujh ko e'timad ki dawat na de koi  
main khud ye chahta hun ki haalat hun kharab  
mere khilaf zahr ugalta phire koi  
ai shakhs ab to mujh ko sabhi kuchh qubul hai  
ye bhi qubul hai ki tujhe chhin le koi  
han thik hai main apni ana ka mariz hun  
aakhir mere mizaj mein kyun dakhl de koi  
ek shakhs kar raha hai abhi tak wafa ka zikr  
kash us zaban-daraaz ka munh noch le koi  
