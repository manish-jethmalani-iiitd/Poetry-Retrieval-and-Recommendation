numayan donon janib shan-e-fitrat hoti jaati hai  
unhen mujh se mujhe un se mohabbat hoti jaati hai  
miri sham-e-alam sub.h-e-masarrat hoti jaati hai  
ki har lahza tire milne ki surat hoti jaati hai  
nigahen muztarib utra hua chehra zaban sakit  
jo thi apni vahi ab un ki halat hoti jaati hai  
na kyuun hon is ada par ishq ki khuddariyan sadqe  
unhen rudad-e-gham sun sun ke hairat hoti jaati hai  
kahin raz-e-mohabbat asman par bhi na khul jaa.e  
mujhe ah-o-fughan karne ki aadat hoti jaati hai  
mohabbat hi men milte hain shikayat ke maze paiham  
mohabbat jitni badhti hai shikayat hoti jaati hai  
'shakil' un ki juda.i men hai lutf-e-zindagi zaa.il  
nazar be-kaif afsurda tabi.at hoti jaati hai  
numayan donon jaanib shan-e-fitrat hoti jati hai  
unhen mujh se mujhe un se mohabbat hoti jati hai  
meri sham-e-alam subh-e-masarrat hoti jati hai  
ki har lahza tere milne ki surat hoti jati hai  
nigahen muztarib utra hua chehra zaban sakit  
jo thi apni wahi ab un ki haalat hoti jati hai  
na kyun hon is ada par ishq ki khuddariyan sadqe  
unhen rudad-e-gham sun sun ke hairat hoti jati hai  
kahin raaz-e-mohabbat aasman par bhi na khul jae  
mujhe aah-o-fughan karne ki aadat hoti jati hai  
mohabbat hi mein milte hain shikayat ke maze paiham  
mohabbat jitni badhti hai shikayat hoti jati hai  
'shakil' un ki judai mein hai lutf-e-zindagi zail  
nazar be-kaif afsurda tabiat hoti jati hai  
