ishq hamare khayal pada hai khvab ga.i aram gaya  
ji ka jaana thahar raha hai sub.h gaya ya shaam gaya  
ishq kiya so diin gaya iman gaya islam gaya  
dil ne aisa kaam kiya kuchh jis se main nakam gaya  
kis kis apni kal ko rove hijran men bekal us ka  
khvab ga.i hai taab ga.i hai chain gaya aram gaya  
aaya yaan se jaana hi to ji ka chhupana kya hasil  
aaj gaya ya kal javega sub.h gaya ya shaam gaya  
haa.e javani kya kya kahiye shor saron men rakhte the  
ab kya hai vo ahd gaya vo mausam vo hangam gaya  
gaali jhidki khashm-o-khushunat ye to sar-e-dast aksar hain  
lutf gaya ehsan gaya in.aam gaya ikram gaya  
likhna kahna tark hua tha aapas men to muddat se  
ab jo qarar kiya hai dil se khat bhi gaya paigham gaya  
nala-e-'mir' savad men ham tak doshin shab se nahin aaya  
shayad shahr se us zalim ke ashiq vo badnam gaya  
ishq hamare khayal pada hai khwab gai aaram gaya  
ji ka jaana thahar raha hai subh gaya ya sham gaya  
ishq kiya so din gaya iman gaya islam gaya  
dil ne aisa kaam kiya kuchh jis se main nakaam gaya  
kis kis apni kal ko rowe hijran mein bekal us ka  
khwab gai hai tab gai hai chain gaya aaram gaya  
aaya yan se jaana hi to ji ka chhupana kya hasil  
aaj gaya ya kal jawega subh gaya ya sham gaya  
hae jawani kya kya kahiye shor saron mein rakhte the  
ab kya hai wo ahd gaya wo mausam wo hangam gaya  
gali jhidki khashm-o-khushunat ye to sar-e-dast aksar hain  
lutf gaya ehsan gaya inam gaya ikram gaya  
likhna kahna tark hua tha aapas mein to muddat se  
ab jo qarar kiya hai dil se khat bhi gaya paigham gaya  
nala-e-'mir' sawad mein hum tak doshin shab se nahin aaya  
shayad shahr se us zalim ke aashiq wo badnam gaya  
