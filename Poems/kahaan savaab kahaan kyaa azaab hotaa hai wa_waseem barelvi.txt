kahan savab kahan kya azaab hota hai  
mohabbaton men kab itna hisab hota hai  
bichhad ke mujh se tum apni kashish na kho dena  
udaas rahne se chehra kharab hota hai  
use pata hi nahin hai ki pyaar ki baazi  
jo haar jaa.e vahi kamyab hota hai  
jab us ke paas ganvane ko kuchh nahin hota  
to koi aaj ka izzat-ma.ab hota hai  
jise main likhta huun aise ki khud hi padh paanv  
kitab-e-zist men aisa bhi baab hota hai  
bahut bharosa na kar lena apni ankhon par  
dikha.i deta hai jo kuchh vo khvab hota hai  
kahan sawab kahan kya azab hota hai  
mohabbaton mein kab itna hisab hota hai  
bichhad ke mujh se tum apni kashish na kho dena  
udas rahne se chehra kharab hota hai  
use pata hi nahin hai ki pyar ki bazi  
jo haar jae wahi kaamyab hota hai  
jab us ke pas ganwane ko kuchh nahin hota  
to koi aaj ka izzat-maab hota hai  
jise main likhta hun aise ki khud hi padh panw  
kitab-e-zist mein aisa bhi bab hota hai  
bahut bharosa na kar lena apni aankhon par  
dikhai deta hai jo kuchh wo khwab hota hai  
