zindagi ke daman men rang-o-nur-o-nik.hat kya  
khvab hi to dekha hai khvab ki haqiqat kya  
dil bhi qufl-e-abjad hai ek naam puchhe hai  
jaan le to khul jaa.e akhir is men hairat kya  
aap ke ravayya par khush-gumaniyan kaisi  
koi maslahat hogi varna ye inayat kya  
chob-e-khushk sahra huun aur aarzu gul ki  
sadgi se badh kar bhi hai koi himaqat kya  
paas ka andhera bhi aas ka ujala bhi  
log isi ko kahte hain jhutpute ki saa.at kya  
zindagi ke daman mein rang-o-nur-o-nikhat kya  
khwab hi to dekha hai khwab ki haqiqat kya  
dil bhi qufl-e-abjad hai ek nam puchhe hai  
jaan le to khul jae aakhir is mein hairat kya  
aap ke rawayya par khush-gumaniyan kaisi  
koi maslahat hogi warna ye inayat kya  
chob-e-khushk sahra hun aur aarzu gul ki  
sadgi se badh kar bhi hai koi himaqat kya  
pas ka andhera bhi aas ka ujala bhi  
log isi ko kahte hain jhutpute ki saat kya  
