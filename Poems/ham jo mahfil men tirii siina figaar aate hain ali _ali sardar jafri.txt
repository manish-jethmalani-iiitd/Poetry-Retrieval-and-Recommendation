ham jo mahfil men tiri sina-figar aate hain  
rang-bar-dosh gulistan-ba-kanar aate hain  
chak-dil chak-jigar chak-gareban vaale  
misl-e-gul aate hain manind-e-bahar aate hain  
koi ma.ashuq sazavar-e-ghazal hai shayad  
ham ghazal le ke su-e-shahr-e-nigar aate hain  
kya vahan koi dil-o-jan ka talabgar nahin  
ja ke ham kucha-e-qatil men pukar aate hain  
qafile shauq ke rukte nahin divaron se  
sainkadon mahbas-o-zindan ke dayar aate hain  
manzilen daud ke rahrav ke qadam leti hain  
bosa-e-pa ke liye rahguzar aate hain  
khud kabhi mauj-o-talatum se na nikle bahar  
paar jo saare zamane ko utaar aate hain  
kam ho kyuun abru-e-qatil ki kamanon ka khinchao  
jab sar-e-tir-e-sitam aap shikar aate hain  
hum jo mahfil mein teri sina-figar aate hain  
rang-bar-dosh gulistan-ba-kanar aate hain  
chaak-dil chaak-jigar chaak-gareban wale  
misl-e-gul aate hain manind-e-bahaar aate hain  
koi mashuq sazawar-e-ghazal hai shayad  
hum ghazal le ke su-e-shahr-e-nigar aate hain  
kya wahan koi dil-o-jaan ka talabgar nahin  
ja ke hum kucha-e-qatil mein pukar aate hain  
qafile shauq ke rukte nahin diwaron se  
sainkadon mahbas-o-zindan ke dayar aate hain  
manzilen daud ke rahraw ke qadam leti hain  
bosa-e-pa ke liye rahguzar aate hain  
khud kabhi mauj-o-talatum se na nikle bahar  
par jo sare zamane ko utar aate hain  
kam ho kyun abru-e-qatil ki kamanon ka khinchao  
jab sar-e-tir-e-sitam aap shikar aate hain  
