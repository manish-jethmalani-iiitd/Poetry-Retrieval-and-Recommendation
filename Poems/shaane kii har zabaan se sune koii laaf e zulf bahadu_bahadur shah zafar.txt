shane ki har zaban se sune koi laf-e-zulf  
chire hai siina raat ko ye mu-shigaf-e-zulf  
jis tarah se ki kaabe pe hai poshish-e-siyah  
is tarah is sanam ke hai rukh par ghilaf-e-zulf  
barham hai is qadar jo mire dil se zulf-e-yar  
shamat-zada ne kya kiya aisa khilaf-e-zulf  
matlab na kufr o diin se na dair o haram se kaam  
karta hai dil tavaf-e-izar o tavaf-e-zulf  
naf-e-ghazal-e-chin hai ki hai nafa-e-tatar  
kyunkar kahun ki hai girah-e-zulf naf-e-zulf  
aapas men aaj dast-o-gareban hai roz o shab  
ai mehr-vash zari ka nahin mu-e-baf-e-zulf  
kahta hai koi jiim koi laam zulf ko  
kahta huun main 'zafar' ki musattah hai kaf-e-zulf  
shane ki har zaban se sune koi laf-e-zulf  
chire hai sina raat ko ye mu-shigaf-e-zulf  
jis tarah se ki kabe pe hai poshish-e-siyah  
is tarah is sanam ke hai rukh par ghilaf-e-zulf  
barham hai is qadar jo mere dil se zulf-e-yar  
shamat-zada ne kya kiya aisa khilaf-e-zulf  
matlab na kufr o din se na dair o haram se kaam  
karta hai dil tawaf-e-izar o tawaf-e-zulf  
naf-e-ghazal-e-chin hai ki hai nafa-e-tatar  
kyunkar kahun ki hai girah-e-zulf naf-e-zulf  
aapas mein aaj dast-o-gareban hai roz o shab  
ai mehr-wash zari ka nahin mu-e-baf-e-zulf  
kahta hai koi jim koi lam zulf ko  
kahta hun main 'zafar' ki musattah hai kaf-e-zulf  
