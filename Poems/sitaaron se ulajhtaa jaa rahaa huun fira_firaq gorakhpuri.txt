sitaron se ulajhta ja raha huun  
shab-e-furqat bahut ghabra raha huun  
tire gham ko bhi kuchh bahla raha huun  
jahan ko bhi samajhta ja raha huun  
yaqin ye hai haqiqat khul rahi hai  
guman ye hai ki dhoke kha raha huun  
agar mumkin ho le le apni aahat  
khabar do husn ko main aa raha huun  
haden husn-o-mohabbat ki mila kar  
qayamat par qayamat dha raha huun  
khabar hai tujh ko ai zabt-e-mohabbat  
tire hathon men lutta ja raha huun  
asar bhi le raha huun teri chup ka  
tujhe qaa.il bhi karta ja raha huun  
bharam tere sitam ka khul chuka hai  
main tujh se aaj kyuun sharma raha huun  
unhin men raaz hain gul-bariyon ke  
main jo chingariyan barsa raha huun  
jo un ma.asum ankhon ne diye the  
vo dhoke aaj tak main kha raha huun  
tire pahlu men kyuun hota hai mahsus  
ki tujh se duur hota ja raha huun  
had-e-jor-o-karam se badh chala husn  
nigah-e-yar ko yaad aa raha huun  
jo uljhi thi kabhi aadam ke hathon  
vo gutthi aaj tak suljha raha huun  
mohabbat ab mohabbat ho chali hai  
tujhe kuchh bhulta sa ja raha huun  
ajal bhi jin ko sun kar jhumti hai  
vo naghme zindagi ke ga raha huun  
ye sannata hai mere paanv ki chaap  
'firaq' apni kuchh aahat pa raha huun  
sitaron se ulajhta ja raha hun  
shab-e-furqat bahut ghabra raha hun  
tere gham ko bhi kuchh bahla raha hun  
jahan ko bhi samajhta ja raha hun  
yaqin ye hai haqiqat khul rahi hai  
guman ye hai ki dhoke kha raha hun  
agar mumkin ho le le apni aahat  
khabar do husn ko main aa raha hun  
haden husn-o-mohabbat ki mila kar  
qayamat par qayamat dha raha hun  
khabar hai tujh ko ai zabt-e-mohabbat  
tere hathon mein lutta ja raha hun  
asar bhi le raha hun teri chup ka  
tujhe qail bhi karta ja raha hun  
bharam tere sitam ka khul chuka hai  
main tujh se aaj kyun sharma raha hun  
unhin mein raaz hain gul-bariyon ke  
main jo chingariyan barsa raha hun  
jo un masum aankhon ne diye the  
wo dhoke aaj tak main kha raha hun  
tere pahlu mein kyun hota hai mahsus  
ki tujh se dur hota ja raha hun  
had-e-jor-o-karam se badh chala husn  
nigah-e-yar ko yaad aa raha hun  
jo uljhi thi kabhi aadam ke hathon  
wo gutthi aaj tak suljha raha hun  
mohabbat ab mohabbat ho chali hai  
tujhe kuchh bhulta sa ja raha hun  
ajal bhi jin ko sun kar jhumti hai  
wo naghme zindagi ke ga raha hun  
ye sannata hai mere panw ki chap  
'firaq' apni kuchh aahat pa raha hun  
