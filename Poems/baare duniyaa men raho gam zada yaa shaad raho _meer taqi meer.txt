baare duniya men raho gham-zada ya shaad raho  
aisa kuchh kar ke chalo yaan ki bahut yaad raho  
ishq-peche ki tarah husn-e-giraftari hai  
lutf kya sarv ki manind gar azad raho  
ham ko divangi shahron hi men khush aati hai  
dasht men qais raho koh men farhad raho  
vo garan khvab jo hai naaz ka apne so hai  
daad be-dad raho shab ko ki fariyad raho  
'mir' ham mil ke bahut khush hue tum se pyare  
is kharabe men miri jaan tum abad raho  
bare duniya mein raho gham-zada ya shad raho  
aisa kuchh kar ke chalo yan ki bahut yaad raho  
ishq-peche ki tarah husn-e-giraftari hai  
lutf kya sarw ki manind gar aazad raho  
hum ko diwangi shahron hi mein khush aati hai  
dasht mein qais raho koh mein farhad raho  
wo garan khwab jo hai naz ka apne so hai  
dad be-dad raho shab ko ki fariyaad raho  
'mir' hum mil ke bahut khush hue tum se pyare  
is kharabe mein meri jaan tum aabaad raho  
