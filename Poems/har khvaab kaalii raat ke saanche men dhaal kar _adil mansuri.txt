har khvab kaali raat ke sanche men dhaal kar  
ye kaun chhup gaya hai sitare uchhal kar  
aaise dare hue hain zamane ki chaal se  
ghar men bhi paanv rakhte hain ham to sambhal kar  
khana-kharabiyon men tira bhi pata nahin  
tujh ko bhi kya mila hamen ghar se nikal kar  
jhulsa gaya hai kaghzi chehron ki dastan  
jalti hui khamoshiyan lafzon men dhaal kar  
ye phuul khud hi suukh kar a.enge khaak par  
tu apne haath se na inhen pa.emal kar  
har khwab kali raat ke sanche mein dhaal kar  
ye kaun chhup gaya hai sitare uchhaal kar  
aaise dare hue hain zamane ki chaal se  
ghar mein bhi panw rakhte hain hum to sambhaal kar  
khana-kharabiyon mein tera bhi pata nahin  
tujh ko bhi kya mila hamein ghar se nikal kar  
jhulsa gaya hai kaghzi chehron ki dastan  
jalti hui khamoshiyan lafzon mein dhaal kar  
ye phul khud hi sukh kar aaenge khak par  
tu apne hath se na inhen paemal kar  
