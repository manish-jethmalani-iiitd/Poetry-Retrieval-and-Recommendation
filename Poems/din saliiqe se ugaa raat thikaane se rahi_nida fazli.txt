din saliqe se uga raat thikane se rahi  
dosti apni bhi kuchh roz zamane se rahi  
chand lamhon ko hi banti hain musavvir ankhen  
zindagi roz to tasvir banane se rahi  
is andhere men to thokar hi ujala degi  
raat jangal men koi sham.a jalane se rahi  
fasla chand bana deta hai har patthar ko  
duur ki raushni nazdik to aane se rahi  
shahr men sab ko kahan milti hai rone ki jagah  
apni izzat bhi yahan hansne hansane se rahi  
din saliqe se uga raat thikane se rahi  
dosti apni bhi kuchh roz zamane se rahi  
chand lamhon ko hi banti hain musawwir aankhen  
zindagi roz to taswir banane se rahi  
is andhere mein to thokar hi ujala degi  
raat jangal mein koi shama jalane se rahi  
fasla chand bana deta hai har patthar ko  
dur ki raushni nazdik to aane se rahi  
shahr mein sab ko kahan milti hai rone ki jagah  
apni izzat bhi yahan hansne hansane se rahi  
