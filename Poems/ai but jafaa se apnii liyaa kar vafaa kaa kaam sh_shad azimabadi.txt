ai but jafa se apni liya kar vafa ka kaam  
bandon ke kaam aa ki yahi hai khuda ka kaam  
kis ja tha qasd shauq ne pahuncha diya kidhar  
kahte na the thagon se na le rahnuma ka kaam  
kahta hai dil suna mujhe gesu ki dastan  
aaj us ne sar pe daal diya hai bala ka kaam  
tasir ko na aah se puchhun to kya karun  
kyuun khud utha liya dil-e-be-mudda.a ka kaam  
apni si tu to kar unhen phir ikhtiyar hai  
sunna hai un ka kaam pahunchna dua ka kaam  
siine men daagh khilte hi jaate hain har nafas  
ab apni saans karti hai bad-e-saba ka kaam  
muusa faqat na the tire a.ina-daron men  
iisa bhi karte the lab-e-mojiz-numa ka kaam  
har raat apni ankhon ko rona hai farz-e-ain  
ta.at-guzar karte hain jaise khuda ka kaam  
tha bhi zalil husn ki sarkar men ye dil  
kam-bakht ko supurd hua iltija ka kaam  
ai 'shad' meri sakht-zabani pe hai khamosh  
naseh bhi ab to karne laga ambiya ka kaam  
ai but jafa se apni liya kar wafa ka kaam  
bandon ke kaam aa ki yahi hai khuda ka kaam  
kis ja tha qasd shauq ne pahuncha diya kidhar  
kahte na the thagon se na le rahnuma ka kaam  
kahta hai dil suna mujhe gesu ki dastan  
aaj us ne sar pe dal diya hai bala ka kaam  
tasir ko na aah se puchhun to kya karun  
kyun khud utha liya dil-e-be-muddaa ka kaam  
apni si tu to kar unhen phir ikhtiyar hai  
sunna hai un ka kaam pahunchna dua ka kaam  
sine mein dagh khilte hi jate hain har nafas  
ab apni sans karti hai baad-e-saba ka kaam  
musa faqat na the tere aaina-daron mein  
isa bhi karte the lab-e-mojiz-numa ka kaam  
har raat apni aankhon ko rona hai farz-e-ain  
taat-guzar karte hain jaise khuda ka kaam  
tha bhi zalil husn ki sarkar mein ye dil  
kam-bakht ko supurd hua iltija ka kaam  
ai 'shad' meri sakht-zabani pe hai khamosh  
naseh bhi ab to karne laga ambiya ka kaam  
