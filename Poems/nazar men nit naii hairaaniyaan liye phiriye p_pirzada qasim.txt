nazar men nit-na.i hairaniyan liye phiriye  
saron pe roz naya asman liye phiriye  
ab is faza ki kasafat men kyuun izafa ho  
ghubar-e-dil hai so dil men nihan liye phiriye  
yahi bacha hai so ab ziist ki gavahi men  
yahi nishan-e-dil-e-be-nishan liye phiriye  
qarar-e-jan to sar-e-ku-e-yar chhod aa.e  
mata-e-zist hai lekin kahan liye phiriye  
ajab hunar hai ki danishvari ke paikar men  
kisi ka zehn kisi ki zaban liye phiriye  
nazar mein nit-nai hairaniyan liye phiriye  
saron pe roz naya aasman liye phiriye  
ab is faza ki kasafat mein kyun izafa ho  
ghubar-e-dil hai so dil mein nihan liye phiriye  
yahi bacha hai so ab zist ki gawahi mein  
yahi nishan-e-dil-e-be-nishan liye phiriye  
qarar-e-jaan to sar-e-ku-e-yar chhod aae  
mata-e-zist hai lekin kahan liye phiriye  
ajab hunar hai ki danishwari ke paikar mein  
kisi ka zehn kisi ki zaban liye phiriye  
