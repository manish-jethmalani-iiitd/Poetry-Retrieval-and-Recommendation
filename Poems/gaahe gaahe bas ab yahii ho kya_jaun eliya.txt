gaahe gaahe bas ab yahi ho kya  
tum se mil kar bahut khushi ho kya  
mil rahi ho bade tapak ke saath  
mujh ko yaksar bhula chuki ho kya  
yaad hain ab bhi apne khvab tumhen  
mujh se mil kar udaas bhi ho kya  
bas mujhe yunhi ik khayal aaya  
sochti ho to sochti ho kya  
ab miri koi zindagi hi nahin  
ab bhi tum meri zindagi ho kya  
kya kaha ishq javedani hai!  
akhiri baar mil rahi ho kya  
haan faza yaan ki soi soi si hai  
to bahut tez raushni ho kya  
mere sab tanz be-asar hi rahe  
tum bahut duur ja chuki ho kya  
dil men ab soz-e-intizar nahin  
sham-e-ummid bujh ga.i ho kya  
is samundar pe tishna-kam huun main  
baan tum ab bhi bah rahi ho kya  
gahe gahe bas ab yahi ho kya  
tum se mil kar bahut khushi ho kya  
mil rahi ho bade tapak ke sath  
mujh ko yaksar bhula chuki ho kya  
yaad hain ab bhi apne khwab tumhein  
mujh se mil kar udas bhi ho kya  
bas mujhe yunhi ek khayal aaya  
sochti ho to sochti ho kya  
ab meri koi zindagi hi nahin  
ab bhi tum meri zindagi ho kya  
kya kaha ishq jawedani hai!  
aakhiri bar mil rahi ho kya  
han faza yan ki soi soi si hai  
to bahut tez raushni ho kya  
mere sab tanz be-asar hi rahe  
tum bahut dur ja chuki ho kya  
dil mein ab soz-e-intizar nahin  
sham-e-ummid bujh gai ho kya  
is samundar pe tishna-kaam hun main  
ban tum ab bhi bah rahi ho kya  
