ara.ish-e-khayal bhi ho dil-kusha bhi ho  
vo dard ab kahan jise ji chahta bhi ho  
ye kya ki roz ek sa gham ek si umiid  
is ranj-e-be-khumar ki ab intiha bhi ho  
ye kya ki ek taur se guzre tamam umr  
ji chahta hai ab koi tere siva bhi ho  
tuute kabhi to khvab-e-shab-o-roz ka tilism  
itne hujum men koi chehra naya bhi ho  
divangi-e-shauq ko ye dhun hai in dinon  
ghar bhi ho aur be-dar-o-divar sa bhi ho  
juz dil koi makan nahin dahr men jahan  
rahzan ka khauf bhi na rahe dar khula bhi ho  
har zarra ek mahmil-e-ibrat hai dasht ka  
lekin kise dikha.un koi dekhta bhi ho  
har shai pukarti hai pas-e-parda-e-sukut  
lekin kise suna.un koi ham-nava bhi ho  
fursat men sun shaguftagi-e-ghunche ki sada  
ye vo sukhan nahin jo kisi ne kaha bhi ho  
baitha hai ek shakhs mire paas der se  
koi bhala sa ho to hamen dekhta bhi ho  
bazm-e-sukhan bhi ho sukhan-e-garm ke liye  
ta.us bolta ho to jangal hara bhi ho  
aaraish-e-khayal bhi ho dil-kusha bhi ho  
wo dard ab kahan jise ji chahta bhi ho  
ye kya ki roz ek sa gham ek si umid  
is ranj-e-be-khumar ki ab intiha bhi ho  
ye kya ki ek taur se guzre tamam umr  
ji chahta hai ab koi tere siwa bhi ho  
tute kabhi to khwab-e-shab-o-roz ka tilism  
itne hujum mein koi chehra naya bhi ho  
diwangi-e-shauq ko ye dhun hai in dinon  
ghar bhi ho aur be-dar-o-diwar sa bhi ho  
juz dil koi makan nahin dahr mein jahan  
rahzan ka khauf bhi na rahe dar khula bhi ho  
har zarra ek mahmil-e-ibrat hai dasht ka  
lekin kise dikhaun koi dekhta bhi ho  
har shai pukarti hai pas-e-parda-e-sukut  
lekin kise sunaun koi ham-nawa bhi ho  
fursat mein sun shaguftagi-e-ghunche ki sada  
ye wo sukhan nahin jo kisi ne kaha bhi ho  
baitha hai ek shakhs mere pas der se  
koi bhala sa ho to hamein dekhta bhi ho  
bazm-e-sukhan bhi ho sukhan-e-garm ke liye  
taus bolta ho to jangal hara bhi ho  
