kahin husn ka taqaza kahin vaqt ke ishare  
na bacha sakenge daman gham-e-zindagi ke maare  
shab-e-gham ki tirgi men miri aah ke sharare  
kabhi ban ga.e hain aansu kabhi ban ga.e hain taare  
na khalish rahi vo mujh men na kashish rahi vo mujh men  
jise zo.am-e-ashiqi ho vahi ab tujhe pukare  
jinhen ho saka na hasil kabhi kaif-e-qurb-e-manzil  
vahi do-qadam hain mujh ko tiri justuju se pyare  
main 'shakil' un ka ho kar bhi na pa saka huun un ko  
miri tarah zindagi men koi jiit kar na haare  
kahin husn ka taqaza kahin waqt ke ishaare  
na bacha sakenge daman gham-e-zindagi ke mare  
shab-e-gham ki tirgi mein meri aah ke sharare  
kabhi ban gae hain aansu kabhi ban gae hain tare  
na khalish rahi wo mujh mein na kashish rahi wo mujh mein  
jise zoam-e-ashiqi ho wahi ab tujhe pukare  
jinhen ho saka na hasil kabhi kaif-e-qurb-e-manzil  
wahi do-qadam hain mujh ko teri justuju se pyare  
main 'shakil' un ka ho kar bhi na pa saka hun un ko  
meri tarah zindagi mein koi jit kar na haare  
