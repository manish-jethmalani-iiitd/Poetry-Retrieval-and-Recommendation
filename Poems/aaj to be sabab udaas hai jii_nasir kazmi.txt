aaj to be-sabab udaas hai ji  
ishq hota to koi baat bhi thi  
jalta phirta huun main dopahron men  
jaane kya chiiz kho ga.i meri  
vahin phirta huun main bhi khak-basar  
is bhare shahr men hai ek gali  
chhupta phirta hai ishq duniya se  
phailti ja rahi hai rusva.i  
ham-nashin kya kahun ki vo kya hai  
chhod ye baat niind udne lagi  
aaj to vo bhi kuchh khamosh sa tha  
main ne bhi us se koi baat na ki  
ek dam us ke hont chuum liye  
ye mujhe baithe baithe kya sujhi  
ek dam us ka haath chhod diya  
jaane kya baat darmiyan aa.i  
tu jo itna udaas hai 'nasir'  
tujhe kya ho gaya bata to sahi  
aaj to be-sabab udas hai ji  
ishq hota to koi baat bhi thi  
jalta phirta hun main dopahron mein  
jaane kya chiz kho gai meri  
wahin phirta hun main bhi khak-basar  
is bhare shahr mein hai ek gali  
chhupta phirta hai ishq duniya se  
phailti ja rahi hai ruswai  
ham-nashin kya kahun ki wo kya hai  
chhod ye baat nind udne lagi  
aaj to wo bhi kuchh khamosh sa tha  
main ne bhi us se koi baat na ki  
ek dam us ke hont chum liye  
ye mujhe baithe baithe kya sujhi  
ek dam us ka hath chhod diya  
jaane kya baat darmiyan aai  
tu jo itna udas hai 'nasir'  
tujhe kya ho gaya bata to sahi  
