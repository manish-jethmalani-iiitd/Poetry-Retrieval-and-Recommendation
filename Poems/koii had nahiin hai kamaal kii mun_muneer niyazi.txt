koi had nahin hai kamal ki  
koi had nahin hai jamal ki  
vahi qurb o duur ki manzilen  
vahi shaam khvab-o-khayal ki  
na mujhe hi us ka pata koi  
na use khabar mire haal ki  
ye javab meri sada ka hai  
ki sada hai us ke saval ki  
ye namaz-e-asr ka vaqt hai  
ye ghadi hai din ke zaval ki  
vo qayamaten jo guzar ga.iin  
thiin amanaten ka.i saal ki  
hai 'munir' teri nigah men  
koi baat gahre malal ki  
koi had nahin hai kamal ki  
koi had nahin hai jamal ki  
wahi qurb o dur ki manzilen  
wahi sham khwab-o-khayal ki  
na mujhe hi us ka pata koi  
na use khabar mere haal ki  
ye jawab meri sada ka hai  
ki sada hai us ke sawal ki  
ye namaz-e-asr ka waqt hai  
ye ghadi hai din ke zawal ki  
wo qayamaten jo guzar gain  
thin amanaten kai sal ki  
hai 'munir' teri nigah mein  
koi baat gahre malal ki  
