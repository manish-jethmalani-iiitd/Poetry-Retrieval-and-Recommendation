harf-e-taza na.i khushbu men likha chahta hai  
baab ik aur mohabbat ka khula chahta hai  
ek lamhe ki tavajjoh nahin hasil us ki  
aur ye dil ki use had se siva chahta hai  
ik hijab-e-tah-e-iqrar hai maane varna  
gul ko malum hai kya dast-e-saba chahta hai  
ret hi ret hai is dil men musafir mere  
aur ye sahra tira naqsh-e-kaf-e-pa chahta hai  
yahi khamoshi ka.i rang men zahir hogi  
aur kuchh roz ki vo shokh khula chahta hai  
raat ko maan liya dil ne muqaddar lekin  
raat ke haath pe ab koi diya chahta hai  
tere paimane men gardish nahin baaqi saaqi  
aur tiri bazm se ab koi utha chahta hai  
harf-e-taza nai khushbu mein likha chahta hai  
bab ek aur mohabbat ka khula chahta hai  
ek lamhe ki tawajjoh nahin hasil us ki  
aur ye dil ki use had se siwa chahta hai  
ek hijab-e-tah-e-iqrar hai mane warna  
gul ko malum hai kya dast-e-saba chahta hai  
ret hi ret hai is dil mein musafir mere  
aur ye sahra tera naqsh-e-kaf-e-pa chahta hai  
yahi khamoshi kai rang mein zahir hogi  
aur kuchh roz ki wo shokh khula chahta hai  
raat ko man liya dil ne muqaddar lekin  
raat ke hath pe ab koi diya chahta hai  
tere paimane mein gardish nahin baqi saqi  
aur teri bazm se ab koi utha chahta hai  
