jis dam ye suna hai sub.h-e-vatan mahbus faza-e-zindan men  
jaise ki saba ai ham-qafso betab ham aa.e zindan men  
ho tegh-e-asar zanjir-e-qadam phir bhi hain naqib-e-manzil ham  
zakhmon se charagh-e-rahguzar baithe hain jala.e zindan men  
sad-chak qaba-e-amn-o-sukun uryan hai ahinsa.i ka junun  
kuchh khuun se shahidon ne apne vo gul hain khila.e zindan men  
ye jabr-e-siyasat ye insan mazlum aahen majbur fughan  
zakhmon ki mahak daghon ka dhuan mat puchh faza-e-zindan men  
ghairon ki khalish apnon ki lagan soz-e-gham-e-janan dard-e-vatan  
kya kahiye ki ham hain kis kis ko siine se laga.e zindan men  
gul banti hai shayad khak-e-vatan shayad ki safar karti hai khizan  
khushbu-e-baharan milti hai kuchh din se hava-e-zindan men  
mujrim the jo ham so qaid hue sayyad magar ab ye to bata  
har vaqt ye kis ko dhundte hain divar ke saa.e zindan men  
jismon pe ye kis ka nam-e-siyah likh dete hain kodon ke nishan  
hain taak men kis ki zanjiren ab aankh laga.e zindan men  
raftar-e-zamana lai jin ki gaati hai gul-e-naghma jin ka  
ham gaate hain un avazon se avaz mila.e zindan men  
jis dam ye suna hai subh-e-watan mahbus faza-e-zindan mein  
jaise ki saba ai ham-qafso betab hum aae zindan mein  
ho tegh-e-asar zanjir-e-qadam phir bhi hain naqib-e-manzil hum  
zakhmon se charagh-e-rahguzar baithe hain jalae zindan mein  
sad-chaak qaba-e-amn-o-sukun uryan hai ahinsai ka junun  
kuchh khun se shahidon ne apne wo gul hain khilae zindan mein  
ye jabr-e-siyasat ye insan mazlum aahen majbur fughan  
zakhmon ki mahak daghon ka dhuan mat puchh faza-e-zindan mein  
ghairon ki khalish apnon ki lagan soz-e-gham-e-jaanan dard-e-watan  
kya kahiye ki hum hain kis kis ko sine se lagae zindan mein  
gul banti hai shayad khak-e-watan shayad ki safar karti hai khizan  
khushbu-e-bahaaran milti hai kuchh din se hawa-e-zindan mein  
mujrim the jo hum so qaid hue sayyaad magar ab ye to bata  
har waqt ye kis ko dhundte hain diwar ke sae zindan mein  
jismon pe ye kis ka nam-e-siyah likh dete hain kodon ke nishan  
hain tak mein kis ki zanjiren ab aankh lagae zindan mein  
raftar-e-zamana lai jin ki gati hai gul-e-naghma jin ka  
hum gate hain un aawazon se aawaz milae zindan mein  
