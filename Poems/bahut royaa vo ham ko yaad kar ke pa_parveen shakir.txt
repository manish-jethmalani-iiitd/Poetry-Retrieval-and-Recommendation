bahut roya vo ham ko yaad kar ke  
hamari zindagi barbad kar ke  
palat kar phir yahin aa ja.enge ham  
vo dekhe to hamen azad kar ke  
riha.i ki koi surat nahin hai  
magar haan minnat-e-sayyad kar ke  
badan mera chhua tha us ne lekin  
gaya hai ruuh ko abad kar ke  
har aamir tuul dena chahta hai  
muqarrar zulm ki mi.ad kar ke  
bahut roya wo hum ko yaad kar ke  
hamari zindagi barbaad kar ke  
palat kar phir yahin aa jaenge hum  
wo dekhe to hamein aazad kar ke  
rihai ki koi surat nahin hai  
magar han minnat-e-sayyaad kar ke  
badan mera chhua tha us ne lekin  
gaya hai ruh ko aabaad kar ke  
har aamir tul dena chahta hai  
muqarrar zulm ki miad kar ke  
