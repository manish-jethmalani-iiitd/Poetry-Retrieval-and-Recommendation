shabnam ko ret phuul ko kanta bana diya  
ham ne to apne baagh ko sahra bana diya  
is uunch niich par to thaharte nahin the paanv  
kis dast-e-shauq ne ise duniya bana diya  
kin mutthiyon ne biij bikhere zamin par  
kin barishon ne is ko tamasha bana diya  
sairab kar diya tiri mauj-e-khiram ne  
rakkha jahan qadam vahan dariya bana diya  
ik raat chandni mire bistar pe aa.i thi  
main ne tarash kar tira chehra bana diya  
puchhe agar koi to use kya bataon main  
dil kya thaa, tere gham ne ise kya bana diya  
shabnam ko ret phul ko kanta bana diya  
hum ne to apne bagh ko sahra bana diya  
is unch nich par to thaharte nahin the panw  
kis dast-e-shauq ne ise duniya bana diya  
kin mutthiyon ne bij bikhere zamin par  
kin barishon ne is ko tamasha bana diya  
sairab kar diya teri mauj-e-khiram ne  
rakkha jahan qadam wahan dariya bana diya  
ek raat chandni mere bistar pe aai thi  
main ne tarash kar tera chehra bana diya  
puchhe agar koi to use kya bataon main  
dil kya tha, tere gham ne ise kya bana diya  
