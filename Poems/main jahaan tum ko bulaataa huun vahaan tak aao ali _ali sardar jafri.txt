main jahan tum ko bulata huun vahan tak aao  
meri nazron se guzar kar dil-o-jan tak aao  
phir ye dekho ki zamane ki hava hai kaisi  
saath mere mire firdaus-e-javan tak aao  
hausla ho to udo mere tasavvur ki tarah  
meri takh.il ke gulzar-e-jinan tak aao  
tegh ki tarah chalo chhod ke aghosh-e-niyam  
tiir ki tarah se aghosh-e-kaman tak aao  
phuul ke gird phiro baagh men manind-e-nasim  
misl-e-parvana kisi sham-e-tapan tak aao  
lo vo sadiyon ke jahannam ki haden khatm huiin  
ab hai firdaus hi firdaus jahan tak aao  
chhod kar vahm-o-guman husn-e-yaqin tak pahuncho  
par yaqin se bhi kabhi vahm-o-guman tak aao  
isi duniya men dikha den tumhen jannat ki bahar  
shaikh-ji tum bhi zara ku-e-butan tak aao  
main jahan tum ko bulata hun wahan tak aao  
meri nazron se guzar kar dil-o-jaan tak aao  
phir ye dekho ki zamane ki hawa hai kaisi  
sath mere mere firdaus-e-jawan tak aao  
hausla ho to udo mere tasawwur ki tarah  
meri takhil ke gulzar-e-jinan tak aao  
tegh ki tarah chalo chhod ke aaghosh-e-niyam  
tir ki tarah se aaghosh-e-kaman tak aao  
phul ke gird phiro bagh mein manind-e-nasim  
misl-e-parwana kisi sham-e-tapan tak aao  
lo wo sadiyon ke jahannam ki haden khatm huin  
ab hai firdaus hi firdaus jahan tak aao  
chhod kar wahm-o-guman husn-e-yaqin tak pahuncho  
par yaqin se bhi kabhi wahm-o-guman tak aao  
isi duniya mein dikha den tumhein jannat ki bahaar  
shaikh-ji tum bhi zara ku-e-butan tak aao  
