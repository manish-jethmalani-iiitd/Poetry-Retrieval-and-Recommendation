ye bhi mumkin hai ki ankhen hon tamasha hi na ho  
raas aane lage ham ko to ye duniya hi na ho  
kahin nikle koi andaza hamara bhi ghalat  
jante hain use jaisa kahin vaisa hi na ho  
ho kisi tarha se makhsus hamare hi liye  
yaani jitna nazar aata hai vo utna hi na ho  
taktaki bandh ke main dekh raha huun jis ko  
ye bhi ho sakta hai vo samne baitha hi na ho  
vo koi aur ho jo saath kisi aur ke hai  
asl men to vo abhi laut ke aaya hi na ho  
khvab-dar-khvab chala karta hai ankhon men jo shakhs  
dhundne niklen use aur kahin rahta hi na ho  
chamak uttha ho abhi ru-e-bayaban ik dam  
aur ye nazzara kisi aur ne dekha hi na ho  
kaifiyat hi koi paani ne badal li ho kahin  
ham jise dasht samajhte hain vo dariya hi na ho  
mas.ala itna bhi asan nahin hai ki 'zafar'  
apne nazdik jo sidha hai vo ulta hi na ho  
ye bhi mumkin hai ki aankhen hon tamasha hi na ho  
ras aane lage hum ko to ye duniya hi na ho  
kahin nikle koi andaza hamara bhi ghalat  
jaante hain use jaisa kahin waisa hi na ho  
ho kisi tarha se makhsus hamare hi liye  
yani jitna nazar aata hai wo utna hi na ho  
taktaki bandh ke main dekh raha hun jis ko  
ye bhi ho sakta hai wo samne baitha hi na ho  
wo koi aur ho jo sath kisi aur ke hai  
asl mein to wo abhi laut ke aaya hi na ho  
khwab-dar-khwab chala karta hai aankhon mein jo shakhs  
dhundne niklen use aur kahin rahta hi na ho  
chamak uttha ho abhi ru-e-bayaban ek dam  
aur ye nazzara kisi aur ne dekha hi na ho  
kaifiyat hi koi pani ne badal li ho kahin  
hum jise dasht samajhte hain wo dariya hi na ho  
masala itna bhi aasan nahin hai ki 'zafar'  
apne nazdik jo sidha hai wo ulta hi na ho  
