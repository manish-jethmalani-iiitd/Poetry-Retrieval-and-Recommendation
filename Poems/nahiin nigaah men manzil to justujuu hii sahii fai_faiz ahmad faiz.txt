nahin nigah men manzil to justuju hi sahi  
nahin visal mayassar to aarzu hi sahi  
na tan men khuun faraham na ashk ankhon men  
namaz-e-shauq to vajib hai be-vazu hi sahi  
kisi tarah to jame bazm mai-kade vaalo  
nahin jo bada-o-saghar to hav-hu hi sahi  
gar intizar kathin hai to jab talak ai dil  
kisi ke vada-e-farda ki guftugu hi sahi  
dayar-e-ghair men mahram agar nahin koi  
to 'faiz' zikr-e-vatan apne ru-ba-ru hi sahi  
nahin nigah mein manzil to justuju hi sahi  
nahin visal mayassar to aarzu hi sahi  
na tan mein khun faraham na ashk aankhon mein  
namaz-e-shauq to wajib hai be-wazu hi sahi  
kisi tarah to jame bazm mai-kade walo  
nahin jo baada-o-saghar to haw-hu hi sahi  
gar intizar kathin hai to jab talak ai dil  
kisi ke wada-e-farda ki guftugu hi sahi  
dayar-e-ghair mein mahram agar nahin koi  
to 'faiz' zikr-e-watan apne ru-ba-ru hi sahi  
