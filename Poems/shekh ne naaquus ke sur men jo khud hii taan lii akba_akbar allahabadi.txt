shekh ne naqus ke sur men jo khud hi taan li  
phir to yaron ne bhajan gaane ki khul kar thaan li  
muddaton qaa.im rahengi ab dilon men garmiyan  
main ne photo le liya us ne nazar pahchan li  
ro rahe hain dost meri laash par be-ikhtiyar  
ye nahin daryaft karte kis ne is ki jaan li  
main to engine ki gale-bazi ka qaa.il ho gaya  
rah ga.e naghme hudi-khvanon ke aisi taan li  
hazrat-e-'akbar' ke istiqlal ka huun mo'tarif  
ta-ba-marg us par rahe qaa.im jo dil men thaan li  
shekh ne naqus ke sur mein jo khud hi tan li  
phir to yaron ne bhajan gane ki khul kar than li  
muddaton qaim rahengi ab dilon mein garmiyan  
main ne photo le liya us ne nazar pahchan li  
ro rahe hain dost meri lash par be-ikhtiyar  
ye nahin daryaft karte kis ne is ki jaan li  
main to engine ki gale-bazi ka qail ho gaya  
rah gae naghme hudi-khwanon ke aisi tan li  
hazrat-e-'akbar' ke istiqlal ka hun mo'tarif  
ta-ba-marg us par rahe qaim jo dil mein than li  
