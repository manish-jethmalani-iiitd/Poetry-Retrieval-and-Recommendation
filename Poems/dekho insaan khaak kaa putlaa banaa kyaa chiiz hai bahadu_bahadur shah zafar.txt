dekho insan khaak ka putla bana kya chiiz hai  
bolta hai is men kya vo bolta kya chiiz hai  
ru-ba-ru us zulf ke dam-e-bala kya chiiz hai  
us nigah ke samne tir-e-qaza kya chiiz hai  
yuun to hain saare butan gharat-gar-e-iman-o-din  
ek vo kafir sanam nam-e-khuda kya chiiz hai  
jis ne dil mera diya dam-e-mohabbat men phansa  
vo nahin malum muj ko naseha kya chiiz hai  
hove ik qatra jo zahrab-e-mohabbat ka nasib  
khizr phir to chashma-e-ab-e-baqa kya chiiz hai  
marg hi sehat hai us ki marg hi us ka ilaaj  
ishq ka bimar kya jaane dava kya chiiz hai  
dil mira baitha hai le kar phir mujhi se vo nigar  
puchhta hai haath men mere bata kya chiiz hai  
khaak se paida hue hain dekh ranga-rang gul  
hai to ye nachiz lekin is men kya kya chiiz hai  
jis ki tujh ko justuju hai vo tujhi men hai 'zafar'  
dhundta phir phir ke to phir ja-ba-ja kya chiiz hai  
dekho insan khak ka putla bana kya chiz hai  
bolta hai is mein kya wo bolta kya chiz hai  
ru-ba-ru us zulf ke dam-e-bala kya chiz hai  
us nigah ke samne tir-e-qaza kya chiz hai  
yun to hain sare butan ghaarat-gar-e-iman-o-din  
ek wo kafir sanam nam-e-khuda kya chiz hai  
jis ne dil mera diya dam-e-mohabbat mein phansa  
wo nahin malum muj ko naseha kya chiz hai  
howe ek qatra jo zahrab-e-mohabbat ka nasib  
khizr phir to chashma-e-ab-e-baqa kya chiz hai  
marg hi sehat hai us ki marg hi us ka ilaj  
ishq ka bimar kya jaane dawa kya chiz hai  
dil mera baitha hai le kar phir mujhi se wo nigar  
puchhta hai hath mein mere bata kya chiz hai  
khak se paida hue hain dekh ranga-rang gul  
hai to ye nachiz lekin is mein kya kya chiz hai  
jis ki tujh ko justuju hai wo tujhi mein hai 'zafar'  
dhundta phir phir ke to phir ja-ba-ja kya chiz hai  
