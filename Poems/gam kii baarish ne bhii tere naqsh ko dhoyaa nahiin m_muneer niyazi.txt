gham ki barish ne bhi tere naqsh ko dhoya nahin  
tu ne mujh ko kho diya main ne tujhe khoya nahin  
niind ka halka gulabi sa khumar ankhon men tha  
yuun laga jaise vo shab ko der tak soya nahin  
har taraf divar-o-dar aur un men ankhon ke hujum  
kah sake jo dil ki halat vo lab-e-goya nahin  
jurm aadam ne kiya aur nasl-e-adam ko saza  
katta huun zindagi bhar main ne jo boya nahin  
janta huun ek aise shakhs ko main bhi 'munir'  
gham se patthar ho gaya lekin kabhi roya nahin  
gham ki barish ne bhi tere naqsh ko dhoya nahin  
tu ne mujh ko kho diya main ne tujhe khoya nahin  
nind ka halka gulabi sa khumar aankhon mein tha  
yun laga jaise wo shab ko der tak soya nahin  
har taraf diwar-o-dar aur un mein aankhon ke hujum  
kah sake jo dil ki haalat wo lab-e-goya nahin  
jurm aadam ne kiya aur nasl-e-adam ko saza  
katta hun zindagi bhar main ne jo boya nahin  
jaanta hun ek aise shakhs ko main bhi 'munir'  
gham se patthar ho gaya lekin kabhi roya nahin  
