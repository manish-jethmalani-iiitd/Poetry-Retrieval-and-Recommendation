ishq ko be-naqab hona tha  
aap apna javab hona tha  
mast-e-jam-e-sharab hona tha  
be-khud-e-iztirab hona tha  
teri ankhon ka kuchh qusur nahin  
haan mujhi ko kharab hona tha  
aao mil jaao muskura ke gale  
ho chuka jo itaab hona tha  
kucha-e-ishq men nikal aaya  
jis ko khana-kharab hona tha  
mast-e-jam-e-sharab khaak hote  
gharq-e-jam-e-sharab hona tha  
dil ki jis par hain naqsh-e-ranga-rang  
us ko saada kitab hona tha  
ham ne nakamiyon ko dhund liya  
akhirash kamyab hona tha  
haa.e vo lamha-e-sukun ki jise  
mahshar-e-iztirab hona tha  
nigah-e-yar khud tadap uthti  
shart-e-avval kharab hona tha  
kyuun na hota sitam bhi be-payan  
karam-e-be-hisab hona tha  
kyuun nazar hairaton men duub ga.i  
mauj-e-sad-iztirab hona tha  
ho chuka roz-e-avvalin hi 'jigar'  
jis ko jitna kharab hona tha  
ishq ko be-naqab hona tha  
aap apna jawab hona tha  
mast-e-jam-e-sharab hona tha  
be-khud-e-iztirab hona tha  
teri aankhon ka kuchh qusur nahin  
han mujhi ko kharab hona tha  
aao mil jao muskura ke gale  
ho chuka jo itab hona tha  
kucha-e-ishq mein nikal aaya  
jis ko khana-kharab hona tha  
mast-e-jam-e-sharab khak hote  
gharq-e-jam-e-sharab hona tha  
dil ki jis par hain naqsh-e-ranga-rang  
us ko sada kitab hona tha  
hum ne nakaamiyon ko dhund liya  
aakhirash kaamyab hona tha  
hae wo lamha-e-sukun ki jise  
mahshar-e-iztirab hona tha  
nigah-e-yar khud tadap uthti  
shart-e-awwal kharab hona tha  
kyun na hota sitam bhi be-payan  
karam-e-be-hisab hona tha  
kyun nazar hairaton mein dub gai  
mauj-e-sad-iztirab hona tha  
ho chuka roz-e-awwalin hi 'jigar'  
jis ko jitna kharab hona tha  
