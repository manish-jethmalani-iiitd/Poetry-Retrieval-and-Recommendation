bahut dil ko kushada kar liya kya  
zamane bhar se va.ada kar liya kya  
to kya sach-much juda.i mujh se kar li  
to khud apne ko aadha kar liya kya  
hunar-mandi se apni dil ka safha  
miri jaan tum ne saada kar liya kya  
jo yaksar jaan hai us ke badan se  
kaho kuchh istifada kar liya kya  
bahut katra rahe ho mughbachon se  
gunah-e-tark-e-bada kar liya kya  
yahan ke log kab ke ja chuke hain  
safar jada-ba-jada kar liya kya  
uthaya ik qadam tu ne na us tak  
bahut apne ko manda kar liya kya  
tum apni kaj-kulahi haar baithin  
badan ko be-libada kar liya kya  
bahut nazdik aati ja rahi ho  
bichhadne ka irada kar liya kya  
bahut dil ko kushada kar liya kya  
zamane bhar se wada kar liya kya  
to kya sach-much judai mujh se kar li  
to khud apne ko aadha kar liya kya  
hunar-mandi se apni dil ka safha  
meri jaan tum ne sada kar liya kya  
jo yaksar jaan hai us ke badan se  
kaho kuchh istifada kar liya kya  
bahut katra rahe ho mughbachon se  
gunah-e-tark-e-baada kar liya kya  
yahan ke log kab ke ja chuke hain  
safar jada-ba-jada kar liya kya  
uthaya ek qadam tu ne na us tak  
bahut apne ko manda kar liya kya  
tum apni kaj-kulahi haar baithin  
badan ko be-libaada kar liya kya  
bahut nazdik aati ja rahi ho  
bichhadne ka irada kar liya kya  
