arzuen hazar rakhte hain  
to bhi ham dil ko maar rakhte hain  
barq kam-hausla hai ham bhi to  
dilak-e-be-qarar rakhte hain  
ghair hi maurid-e-inayat hai  
ham bhi to tum se pyaar rakhte hain  
na nigah ne payam ne va.ada  
naam ko ham bhi yaar rakhte hain  
ham se khush-zamzama kahan yuun to  
lab o lahja hazar rakhte hain  
chotte dil ke hain butan mash.hur  
bas yahi e'tibar rakhte hain  
phir bhi karte hain 'mir' sahab ishq  
hain javan ikhtiyar rakhte hain  
aarzuen hazar rakhte hain  
to bhi hum dil ko mar rakhte hain  
barq kam-hausla hai hum bhi to  
dilak-e-be-qarar rakhte hain  
ghair hi maurid-e-inayat hai  
hum bhi to tum se pyar rakhte hain  
na nigah ne payam ne wada  
nam ko hum bhi yar rakhte hain  
hum se khush-zamzama kahan yun to  
lab o lahja hazar rakhte hain  
chotte dil ke hain butan mashhur  
bas yahi e'tibar rakhte hain  
phir bhi karte hain 'mir' sahab ishq  
hain jawan ikhtiyar rakhte hain  
