kisi ko ham se hain chand shikve kisi ko behad shikayaten hain  
hamare hisse men sirf apni safa.iyan hain vazahaten hain  
qadam qadam par badal rahe hain musafiron ki talab ke raste  
havaon jaisi mohabbaten hain sadaon jaisi rifaqaten hain  
kisi ka maqruz main nahin par mire gareban pe haath sab ke  
koi miri chahaton ka dushman kisi ko darkar chahaten hain  
tiri juda.i ke kitne suraj ufuq pe duube magar abhi tak  
khalish hai siine men pahle din si lahu main vaisi hi vahshaten hain  
miri mohabbat ke raz-dan ne ye kah ke lauta diya mira khat  
ki bhigi bhigi si ansuon men tamam gunjalak ibaraten hain  
main dusron ki khushi ki khatir ghubar ban kar bikhar gaya huun  
magar kisi ne ye haq na maana ki meri bhi kuchh zaruraten hain  
kisi ko hum se hain chand shikwe kisi ko behad shikayaten hain  
hamare hisse mein sirf apni safaiyan hain wazahaten hain  
qadam qadam par badal rahe hain musafiron ki talab ke raste  
hawaon jaisi mohabbaten hain sadaon jaisi rifaqaten hain  
kisi ka maqruz main nahin par mere gareban pe hath sab ke  
koi meri chahaton ka dushman kisi ko darkar chahaten hain  
teri judai ke kitne suraj ufuq pe dube magar abhi tak  
khalish hai sine mein pahle din si lahu main waisi hi wahshaten hain  
meri mohabbat ke raaz-dan ne ye kah ke lauta diya mera khat  
ki bhigi bhigi si aansuon mein tamam gunjalak ibaraten hain  
main dusron ki khushi ki khatir ghubar ban kar bikhar gaya hun  
magar kisi ne ye haq na mana ki meri bhi kuchh zaruraten hain  
