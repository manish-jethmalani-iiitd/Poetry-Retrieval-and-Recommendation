khud apne hi hathon ka likha kaat raha huun  
le dekh le duniya main pata kaat raha huun  
ye baat mujhe der se ma.alum hui hai  
zindan hai ye duniya main saza kaat raha huun  
duniya mire sajde ko ibadat na samajhna  
peshani pe qismat ka likha kaat raha huun  
ab aap ki marzi hai ise jo bhi samjhiye  
lekin main ishare se hava kaat raha huun  
tu ne jo saza di thi javani ke dinon men  
main umr ki chaukhat pe khada kaat raha huun  
khud apne hi hathon ka likha kat raha hun  
le dekh le duniya main pata kat raha hun  
ye baat mujhe der se malum hui hai  
zindan hai ye duniya main saza kat raha hun  
duniya mere sajde ko ibaadat na samajhna  
peshani pe qismat ka likha kat raha hun  
ab aap ki marzi hai ise jo bhi samjhiye  
lekin main ishaare se hawa kat raha hun  
tu ne jo saza di thi jawani ke dinon mein  
main umr ki chaukhat pe khada kat raha hun  
