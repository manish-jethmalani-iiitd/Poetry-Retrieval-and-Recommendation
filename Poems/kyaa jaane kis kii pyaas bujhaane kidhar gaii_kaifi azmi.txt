kya jaane kis ki pyaas bujhane kidhar ga.iin  
is sar pe jhuum ke jo ghata.en guzar ga.iin  
divana puchhta hai ye lahron se baar baar  
kuchh bastiyan yahan thiin batao kidhar ga.iin  
ab jis taraf se chahe guzar jaa.e karvan  
viraniyan to sab mire dil men utar ga.iin  
paimana tutne ka koi gham nahin mujhe  
gham hai to ye ki chandni raten bikhar ga.iin  
paaya bhi un ko kho bhi diya chup bhi ho rahe  
ik mukhtasar si raat men sadiyan guzar ga.iin  
kya jaane kis ki pyas bujhane kidhar gain  
is sar pe jhum ke jo ghataen guzar gain  
diwana puchhta hai ye lahron se bar bar  
kuchh bastiyan yahan thin batao kidhar gain  
ab jis taraf se chahe guzar jae karwan  
viraniyan to sab mere dil mein utar gain  
paimana tutne ka koi gham nahin mujhe  
gham hai to ye ki chandni raaten bikhar gain  
paya bhi un ko kho bhi diya chup bhi ho rahe  
ek mukhtasar si raat mein sadiyan guzar gain  
