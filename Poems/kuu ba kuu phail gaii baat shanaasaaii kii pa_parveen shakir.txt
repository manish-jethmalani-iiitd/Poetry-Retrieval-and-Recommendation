ku-ba-ku phail ga.i baat shanasa.i ki  
us ne khushbu ki tarah meri pazira.i ki  
kaise kah duun ki mujhe chhod diya hai us ne  
baat to sach hai magar baat hai rusva.i ki  
vo kahin bhi gaya lauta to mire paas aaya  
bas yahi baat hai achchhi mire harja.i ki  
tera pahlu tire dil ki tarah abad rahe  
tujh pe guzre na qayamat shab-e-tanha.i ki  
us ne jalti hui peshani pe jab haath rakha  
ruuh tak aa ga.i tasir masiha.i ki  
ab bhi barsat ki raton men badan tutta hai  
jaag uthti hain ajab khvahishen angda.i ki  
ku-ba-ku phail gai baat shanasai ki  
us ne khushbu ki tarah meri pazirai ki  
kaise kah dun ki mujhe chhod diya hai us ne  
baat to sach hai magar baat hai ruswai ki  
wo kahin bhi gaya lauta to mere pas aaya  
bas yahi baat hai achchhi mere harjai ki  
tera pahlu tere dil ki tarah aabaad rahe  
tujh pe guzre na qayamat shab-e-tanhai ki  
us ne jalti hui peshani pe jab hath rakha  
ruh tak aa gai tasir masihai ki  
ab bhi barsat ki raaton mein badan tutta hai  
jag uthti hain ajab khwahishen angdai ki  
