kuchh bhi tha sach ke taraf-dar hua karte the  
tum kabhi sahab-e-kirdar hua karte the  
sunte hain aisa zamana bhi yahan guzra hai  
haq unhen milta jo haqdar hua karte the  
tujh ko bhi zo.am sa rahta tha masiha.i ka  
aur ham bhi tire bimar hua karte the  
ik nazar roz kahin jaal bichha.e rakhti  
aur ham roz giraftar hua karte the  
ham ko ma.alum tha aana to nahin tujh ko magar  
tere aane ke to asar hua karte the  
ishq karte the faqat pas-e-vafa rakhne ko  
log sach-much ke vafadar hua karte the  
a.ina khud bhi sanvarta tha hamari khatir  
ham tire vaste tayyar hua karte the  
ham gul-e-khvab sajate the dukan-e-dil men  
aur phir khud hi kharidar hua karte the  
kucha-e-'mir' ki janib nikal aate the sabhi  
vo jo 'ghalib' ke taraf-dar hua karte the  
jin se avargi-e-shab ka bharam tha vo log  
is bhare shahr men do-char hua karte the  
ye jo zindan men tumhen saa.e nazar aate hain  
ye kabhi raunaq-e-darbar hua karte the  
main sar-e-dasht-e-vafa ab huun akela varna  
mere ham-rah mire yaar hua karte the  
vaqt ruk ruk ke jinhen dekhta rahta hai 'salim'  
ye kabhi vaqt ki raftar hua karte the  
kuchh bhi tha sach ke taraf-dar hua karte the  
tum kabhi sahab-e-kirdar hua karte the  
sunte hain aisa zamana bhi yahan guzra hai  
haq unhen milta jo haqdar hua karte the  
tujh ko bhi zoam sa rahta tha masihai ka  
aur hum bhi tere bimar hua karte the  
ek nazar roz kahin jal bichhae rakhti  
aur hum roz giraftar hua karte the  
hum ko malum tha aana to nahin tujh ko magar  
tere aane ke to aasar hua karte the  
ishq karte the faqat pas-e-wafa rakhne ko  
log sach-much ke wafadar hua karte the  
aaina khud bhi sanwarta tha hamari khatir  
hum tere waste tayyar hua karte the  
hum gul-e-khwab sajate the dukan-e-dil mein  
aur phir khud hi kharidar hua karte the  
kucha-e-'mir' ki jaanib nikal aate the sabhi  
wo jo 'ghaalib' ke taraf-dar hua karte the  
jin se aawargi-e-shab ka bharam tha wo log  
is bhare shahr mein do-chaar hua karte the  
ye jo zindan mein tumhein sae nazar aate hain  
ye kabhi raunaq-e-darbar hua karte the  
main sar-e-dasht-e-wafa ab hun akela warna  
mere ham-rah mere yar hua karte the  
waqt ruk ruk ke jinhen dekhta rahta hai 'salim'  
ye kabhi waqt ki raftar hua karte the  
