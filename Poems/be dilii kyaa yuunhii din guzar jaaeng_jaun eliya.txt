be-dili kya yunhi din guzar ja.enge  
sirf zinda rahe ham to mar ja.enge  
raqs hai rang par rang ham-raqs hain  
sab bichhad ja.enge sab bikhar ja.enge  
ye kharabatiyan-e-khirad-bakhta  
sub.h hote hi sab kaam par ja.enge  
kitni dilkash ho tum kitna dil-ju huun main  
kya sitam hai ki ham log mar ja.enge  
hai ghanimat ki asrar-e-hasti se ham  
be-khabar aa.e hain be-khabar ja.enge  
be-dili kya yunhi din guzar jaenge  
sirf zinda rahe hum to mar jaenge  
raqs hai rang par rang ham-raqs hain  
sab bichhad jaenge sab bikhar jaenge  
ye kharabaatiyan-e-khirad-bakhta  
subh hote hi sab kaam par jaenge  
kitni dilkash ho tum kitna dil-ju hun main  
kya sitam hai ki hum log mar jaenge  
hai ghanimat ki asrar-e-hasti se hum  
be-khabar aae hain be-khabar jaenge  
