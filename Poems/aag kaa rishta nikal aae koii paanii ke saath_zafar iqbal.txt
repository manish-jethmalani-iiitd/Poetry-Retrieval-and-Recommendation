aag ka rishta nikal aa.e koi paani ke saath  
zinda rah sakta huun aisi hi khush-imkani ke saath  
tum hi batlao ki us ki qadr kya hogi tumhen  
jo mohabbat muft men mil jaa.e asani ke saath  
baat hai kuchh zinda rah jaana bhi apna aaj tak  
lahar thi asudgi ki bhi pareshani ke saath  
chal raha hai kaam saara khuub mil-jul kar yahan  
kufr bhi chimta hua hai jazb-e-imani ke saath  
farq padta hai koi logon men rahne se zarur  
shahr ke adab the apni bayabani ke saath  
ye vo duniya hai ki jis ka kuchh thikana hi nahin  
ham guzara kar rahe hain dushman-e-jani ke saath  
ra.egani se zara aage nikal aa.e hain ham  
is dafa to kuchh girani bhi hai arzani ke saath  
apni marzi se bhi ham ne kaam kar daale hain kuchh  
lafz ko ladva diya hai beshtar ma.ani ke saath  
faslon hi faslon men jaan se haara 'zafar'  
ishq tha lahoriye ko ek multani ke saath  
aag ka rishta nikal aae koi pani ke sath  
zinda rah sakta hun aisi hi khush-imkani ke sath  
tum hi batlao ki us ki qadr kya hogi tumhein  
jo mohabbat muft mein mil jae aasani ke sath  
baat hai kuchh zinda rah jaana bhi apna aaj tak  
lahar thi aasudgi ki bhi pareshani ke sath  
chal raha hai kaam sara khub mil-jul kar yahan  
kufr bhi chimta hua hai jazb-e-imani ke sath  
farq padta hai koi logon mein rahne se zarur  
shahr ke aadab the apni bayabani ke sath  
ye wo duniya hai ki jis ka kuchh thikana hi nahin  
hum guzara kar rahe hain dushman-e-jaani ke sath  
raegani se zara aage nikal aae hain hum  
is dafa to kuchh girani bhi hai arzani ke sath  
apni marzi se bhi hum ne kaam kar dale hain kuchh  
lafz ko ladwa diya hai beshtar mani ke sath  
faslon hi faslon mein jaan se haara 'zafar'  
ishq tha lahoriye ko ek multani ke sath  
