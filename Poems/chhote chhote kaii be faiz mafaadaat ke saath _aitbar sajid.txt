chhote chhote ka.i be-faiz mafadat ke saath  
log zinda hain ajab surat-e-halat ke saath  
faisla ye to bahar-hal tujhe karna hai  
zehn ke saath sulagna hai ki jazbat ke saath  
guftugu der se jaari hai natije ke baghair  
ik na.i baat nikal aati hai har baat ke saath  
ab ke ye soch ke tum zakhm-e-juda.i dena  
dil bhi bujh ja.ega dhalti hui is raat ke saath  
tum vahi ho ki jo pahle the miri nazron men  
kya izafa hua in atlas o banat ke saath  
itna paspa na ho divar se lag ja.ega  
itne samjhaute na kar surat-e-halat ke saath  
bhejta rahta hai gum-nam khaton men kuchh phuul  
is qadar kis ko mohabbat hai miri zaat ke saath  
chhote chhote kai be-faiz mafadat ke sath  
log zinda hain ajab surat-e-haalat ke sath  
faisla ye to bahar-haal tujhe karna hai  
zehn ke sath sulagna hai ki jazbaat ke sath  
guftugu der se jari hai natije ke baghair  
ek nai baat nikal aati hai har baat ke sath  
ab ke ye soch ke tum zakhm-e-judai dena  
dil bhi bujh jaega dhalti hui is raat ke sath  
tum wahi ho ki jo pahle the meri nazron mein  
kya izafa hua in atlas o banat ke sath  
itna paspa na ho diwar se lag jaega  
itne samjhaute na kar surat-e-haalat ke sath  
bhejta rahta hai gum-nam khaton mein kuchh phul  
is qadar kis ko mohabbat hai meri zat ke sath  
