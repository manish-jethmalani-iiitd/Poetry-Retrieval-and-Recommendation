jab bhi dil khol ke ro.e honge  
log aram se so.e honge  
ba.az auqat ba-majburi-e-dil  
ham to kya aap bhi ro.e honge  
sub.h tak dast-e-saba ne kya kya  
phuul kanton men piro.e honge  
vo safine jinhen tufan na mile  
na-khudaon ne dubo.e honge  
raat bhar hanste hue taron ne  
un ke aariz bhi bhigo.e honge  
kya ajab hai vo mile bhi hon 'faraz'  
ham kisi dhyan men kho.e honge  
jab bhi dil khol ke roe honge  
log aaram se soe honge  
baz auqat ba-majburi-e-dil  
hum to kya aap bhi roe honge  
subh tak dast-e-saba ne kya kya  
phul kanton mein piroe honge  
wo safine jinhen tufan na mile  
na-khudaon ne duboe honge  
raat bhar hanste hue taron ne  
un ke aariz bhi bhigoe honge  
kya ajab hai wo mile bhi hon 'faraaz'  
hum kisi dhyan mein khoe honge  
