ek parvaz dikha.i di hai  
teri avaz suna.i di hai  
sirf ik safha palat kar us ne  
saari baton ki safa.i di hai  
phir vahin laut ke jaana hoga  
yaar ne kaisi riha.i di hai  
jis ki ankhon men kati thiin sadiyan  
us ne sadiyon ki juda.i di hai  
zindagi par bhi koi zor nahin  
dil ne har chiiz para.i di hai  
aag men kya kya jala hai shab bhar  
kitni khush-rang dikha.i di hai  
ek parwaz dikhai di hai  
teri aawaz sunai di hai  
sirf ek safha palat kar us ne  
sari baaton ki safai di hai  
phir wahin laut ke jaana hoga  
yar ne kaisi rihai di hai  
jis ki aankhon mein kati thin sadiyan  
us ne sadiyon ki judai di hai  
zindagi par bhi koi zor nahin  
dil ne har chiz parai di hai  
aag mein kya kya jala hai shab bhar  
kitni khush-rang dikhai di hai  
