kya aise kam-sukhan se koi guftugu kare  
jo mustaqil sukut se dil ko lahu kare  
ab to hamen bhi tark-e-marasim ka dukh nahin  
par dil ye chahta hai ki aghaz tu kare  
tere baghair bhi to ghanimat hai zindagi  
khud ko ganva ke kaun tiri justuju kare  
ab to ye aarzu hai ki vo zakhm kha.iye  
ta-zindagi ye dil na koi aarzu kare  
tujh ko bhula ke dil hai vo sharminda-e-nazar  
ab koi hadsa hi tire ru-ba-ru kare  
chup-chap apni aag men jalte raho 'faraz'  
duniya to arz-e-hal se be-abru kare  
kya aise kam-sukhan se koi guftugu kare  
jo mustaqil sukut se dil ko lahu kare  
ab to hamein bhi tark-e-marasim ka dukh nahin  
par dil ye chahta hai ki aaghaz tu kare  
tere baghair bhi to ghanimat hai zindagi  
khud ko ganwa ke kaun teri justuju kare  
ab to ye aarzu hai ki wo zakhm khaiye  
ta-zindagi ye dil na koi aarzu kare  
tujh ko bhula ke dil hai wo sharminda-e-nazar  
ab koi hadsa hi tere ru-ba-ru kare  
chup-chap apni aag mein jalte raho 'faraaz'  
duniya to arz-e-haal se be-abru kare  
