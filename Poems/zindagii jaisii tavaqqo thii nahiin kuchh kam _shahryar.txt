zindagi jaisi tavaqqo thi nahin kuchh kam hai  
har ghadi hota hai ehsas kahin kuchh kam hai  
ghar ki ta.amir tasavvur hi men ho sakti hai  
apne naqshe ke mutabiq ye zamin kuchh kam hai  
bichhde logon se mulaqat kabhi phir hogi  
dil men ummid to kaafi hai yaqin kuchh kam hai  
ab jidhar dekhiye lagta hai ki is duniya men  
kahin kuchh chiiz ziyada hai kahin kuchh kam hai  
aaj bhi hai tiri duuri hi udasi ka sabab  
ye alag baat ki pahli si nahin kuchh kam hai  
zindagi jaisi tawaqqo thi nahin kuchh kam hai  
har ghadi hota hai ehsas kahin kuchh kam hai  
ghar ki tamir tasawwur hi mein ho sakti hai  
apne naqshe ke mutabiq ye zamin kuchh kam hai  
bichhde logon se mulaqat kabhi phir hogi  
dil mein ummid to kafi hai yaqin kuchh kam hai  
ab jidhar dekhiye lagta hai ki is duniya mein  
kahin kuchh chiz ziyaada hai kahin kuchh kam hai  
aaj bhi hai teri duri hi udasi ka sabab  
ye alag baat ki pahli si nahin kuchh kam hai  
