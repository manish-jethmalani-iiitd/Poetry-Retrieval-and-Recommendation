dard ki daulat-e-bedar ata ho saaqi  
ham bahi-khvah sabhi ke hain bhala ho saaqi  
sakht-jan hi nahin ham khud-sar-o-khuddar bhi hain  
navak-e-naz khata hai to khata ho saaqi  
sa.i-e-tadbir men muzmar hai ik ah-e-jan-soz  
us ka in.aam saza ho ki jaza ho saaqi  
sina-e-shauq men vo zakhm ki lau de utthe  
aur bhi tez zamane ki hava ho saaqi  
dard ki daulat-e-bedar ata ho saqi  
hum bahi-khwah sabhi ke hain bhala ho saqi  
sakht-jaan hi nahin hum khud-sar-o-khuddar bhi hain  
nawak-e-naz khata hai to khata ho saqi  
sai-e-tadbir mein muzmar hai ek aah-e-jaan-soz  
us ka inam saza ho ki jaza ho saqi  
sina-e-shauq mein wo zakhm ki lau de utthe  
aur bhi tez zamane ki hawa ho saqi  
