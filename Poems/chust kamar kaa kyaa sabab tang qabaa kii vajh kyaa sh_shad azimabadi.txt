chust kamar ka kya sabab tang qaba ki vaj.h kya  
ham to hain aap sar-ba-kaf ham se ada ki vaj.h kya  
khaak men jo mila ho khud us pe sitam se kya husul  
husn ki ye sarisht hai varna jafa ki vaj.h kya  
apni hain jaisi khaslaten mujh pe bhi hai guman vahi  
ye nahin gar sabab to phir tark-e-vafa ki vaj.h kya  
mashrab-e-ishq men dila kufr hai yaar se riya  
jab ki buton ka dhyan ho zikr-e-khuda ki vaj.h kya  
aaj kiye hazar qatl kal kiye aur bhi siva  
shaghl ye jis nigah ka ho us ko haya ki vaj.h kya  
ruh-o-jasad ka sabiqa kitne dinon ka hai bhala  
donon ki jins do hai jab un men vafa ki vaj.h kya  
sadma-e-dard-o-ranj-o-gham tul-e-firaq ka alam  
hain ye havadisat chand un ki baqa ki vaj.h kya  
sun len jo vo zahe-nasib gar na sunen to kya gila  
hai ye unhin se guftugu tark-e-dua ki vaj.h kya  
malik-e-dil hain jab vahi jab hai unhin ka ikhtiyar  
murtakib-e-gunah kyuun jurm-o-khata ki vaj.h kya  
ro.e hain ham zarur 'shad' tab to hai lab pe ah-e-sard  
menh na baras gaya to phir thandi hava ki vaj.h kya  
chust kamar ka kya sabab tang qaba ki wajh kya  
hum to hain aap sar-ba-kaf hum se ada ki wajh kya  
khak mein jo mila ho khud us pe sitam se kya husul  
husn ki ye sarisht hai warna jafa ki wajh kya  
apni hain jaisi khaslaten mujh pe bhi hai guman wahi  
ye nahin gar sabab to phir tark-e-wafa ki wajh kya  
mashrab-e-ishq mein dila kufr hai yar se riya  
jab ki buton ka dhyan ho zikr-e-khuda ki wajh kya  
aaj kiye hazar qatl kal kiye aur bhi siwa  
shaghl ye jis nigah ka ho us ko haya ki wajh kya  
ruh-o-jasad ka sabiqa kitne dinon ka hai bhala  
donon ki jins do hai jab un mein wafa ki wajh kya  
sadma-e-dard-o-ranj-o-gham tul-e-firaq ka alam  
hain ye hawadisat chand un ki baqa ki wajh kya  
sun len jo wo zahe-nasib gar na sunen to kya gila  
hai ye unhin se guftugu tark-e-dua ki wajh kya  
malik-e-dil hain jab wahi jab hai unhin ka ikhtiyar  
murtakib-e-gunah kyun jurm-o-khata ki wajh kya  
roe hain hum zarur 'shad' tab to hai lab pe aah-e-sard  
meinh na baras gaya to phir thandi hawa ki wajh kya  
