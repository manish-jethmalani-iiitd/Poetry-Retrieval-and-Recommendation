lamha lamha baar hai tere baghair  
zindagi dushvar hai tere baghair  
dil ki be-tabi ka aalam kya kahun  
har nafas talvar hai tere baghair  
majma-e-ahbab o arbab-e-vafa  
majma-e-aghyar hai tere baghair  
tujh se barham huun kabhi khud se khafa  
kuchh ajab raftar hai tere baghair  
zindagi se maut ik ik gaam par  
bar-sar-e-paikar hai tere baghair  
alam-e-furqat men zikr-e-khvab kya  
niind khud bedar hai tere baghair  
sham-e-gham karvat badalta hi nahin  
vaqt bhi khuddar hai tere baghair  
aa masiha aa ki ab tera 'shakil'  
jaan se be-zar hai tere baghair  
lamha lamha bar hai tere baghair  
zindagi dushwar hai tere baghair  
dil ki be-tabi ka aalam kya kahun  
har nafas talwar hai tere baghair  
majma-e-ahbab o arbab-e-wafa  
majma-e-aghyar hai tere baghair  
tujh se barham hun kabhi khud se khafa  
kuchh ajab raftar hai tere baghair  
zindagi se maut ek ek gam par  
bar-sar-e-paikar hai tere baghair  
aalam-e-furqat mein zikr-e-khwab kya  
nind khud bedar hai tere baghair  
sham-e-gham karwat badalta hi nahin  
waqt bhi khuddar hai tere baghair  
aa masiha aa ki ab tera 'shakil'  
jaan se be-zar hai tere baghair  
