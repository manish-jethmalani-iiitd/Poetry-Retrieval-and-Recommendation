tujhe kya suna.un main dilruba tire samne mira haal hai  
tiri ik nigah ki baat hai miri zindagi ka saval hai  
miri har khushi tire dam se hai miri zindagi tire gham se hai  
tire dard se rahe be-khabar mire dil ki kab ye majal hai  
tire husn par hai miri nazar mujhe sub.h shaam ki kya khabar  
miri shaam hai tiri justuju meri sub.h tera khayal hai  
mire dil jigar men sama bhi ja rahe kyon nazar ka bhi fasla  
ki tire baghair to jan-e-jan mujhe zindagi bhi muhal hai  
tujhe kya sunaun main dilruba tere samne mera haal hai  
teri ek nigah ki baat hai meri zindagi ka sawal hai  
meri har khushi tere dam se hai meri zindagi tere gham se hai  
tere dard se rahe be-khabar mere dil ki kab ye majal hai  
tere husn par hai meri nazar mujhe subh sham ki kya khabar  
meri sham hai teri justuju meri subh tera khayal hai  
mere dil jigar mein sama bhi ja rahe kyon nazar ka bhi fasla  
ki tere baghair to jaan-e-jaan mujhe zindagi bhi muhaal hai  
