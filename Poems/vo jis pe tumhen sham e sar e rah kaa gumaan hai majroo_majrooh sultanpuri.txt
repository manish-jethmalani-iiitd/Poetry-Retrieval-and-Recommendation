vo jis pe tumhen sham-e-sar-e-rah ka guman hai  
vo sho.ala-e-avara hamari hi zaban hai  
ab haath hamare hai inaan rakhsh-e-junun ki  
ab sar pe hamare kulah-e-sang-e-butan hai  
bas pher ke munh khaar qadam khinch rahe the  
dekha to nihan qafila-e-ham-safaran hai  
chubhte hi bani khar-sifat pa-e-khizan men  
kya kiije bahut ham ko gham-e-lala-rukhan hai  
kaam aa.e bahut log sar-e-maqtal-e-zulmat  
ai raushni-e-kucha-e-dil-dar kahan hai  
ai fasl-e-junun ham ko pa.e-shaghl-e-gareban  
paivand hi kaafi hai agar jaama giran hai  
'majruh' kahan se guhar-e-gandum-o-jau laa.en  
apni to girah men yahi chashm-e-nigaran hai  
wo jis pe tumhein sham-e-sar-e-rah ka guman hai  
wo shoala-e-awara hamari hi zaban hai  
ab hath hamare hai inan rakhsh-e-junun ki  
ab sar pe hamare kulah-e-sang-e-butan hai  
bas pher ke munh khar qadam khinch rahe the  
dekha to nihan qafila-e-ham-safaran hai  
chubhte hi bani khar-sifat pa-e-khizan mein  
kya kije bahut hum ko gham-e-lala-rukhan hai  
kaam aae bahut log sar-e-maqtal-e-zulmat  
ai raushni-e-kucha-e-dil-dar kahan hai  
ai fasl-e-junun hum ko pae-shaghl-e-gareban  
paiwand hi kafi hai agar jama giran hai  
'majruh' kahan se guhar-e-gandum-o-jau laen  
apni to girah mein yahi chashm-e-nigaran hai  
