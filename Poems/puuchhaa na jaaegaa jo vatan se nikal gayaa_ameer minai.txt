puchha na ja.ega jo vatan se nikal gaya  
be-kar hai jo daant dahan se nikal gaya  
thahren kabhi kajon men na dam bhar bhi rast-rau  
aaya kaman men tiir to san se nikal gaya  
khil.at pahan ke aane ki thi ghar men aarzu  
ye hausla bhi gor-o-kafan se nikal gaya  
pahlu men mere dil ko na ai dard kar talash  
muddat hui gharib vatan se nikal gaya  
murghan-e-bagh tum ko mubarak ho sair-e-gul  
kanta tha ek main so chaman se nikal gaya  
kya rang teri zulf ki bu ne uda diya  
kafur ho ke mushk khutan se nikal gaya  
pyasa huun is qadar ki mira dil jo gir pada  
paani ubal ke chah-e-zaqan se nikal gaya  
saara jahan naam ke pichhe tabah hai  
insan kiya aqiq-e-yaman se nikal gaya  
kanton ne bhi na daman-e-gulchin pakad liya  
bulbul ko zab.h kar ke chaman se nikal gaya  
kya shauq tha jo yaad sag-e-yar ne kiya  
har ustukhan tadap ke badan se nikal gaya  
ai sabza rang-e-khat bhi bana ab to bosa de  
begana tha jo sabza chaman se nikal gaya  
manzur ishq ko jo hua auj-e-husn par  
qumri ka naala sarv-e-chaman se nikal gaya  
madd-e-nazar rahi hamen aisi raza-e-dost  
kaati zaban jo shikva dahan se nikal gaya  
ta.us ne dikha.e jo apne badan ke daagh  
rota hua sahab chaman se nikal gaya  
sahra men jab hui mujhe khush-chashmon ki talash  
koson main ahuvan-e-khutan se nikal gaya  
khanjar khincha jo myaan se chamka miyan-e-saf  
jauhar khule jo mard vatan se nikal gaya  
men sher padh ke bazm se kiya uth gaya 'amir'  
bulbul chahak ke sehn-e-chaman se nikal gaya  
puchha na jaega jo watan se nikal gaya  
be-kar hai jo dant dahan se nikal gaya  
thahren kabhi kajon mein na dam bhar bhi rast-rau  
aaya kaman mein tir to san se nikal gaya  
khilat pahan ke aane ki thi ghar mein aarzu  
ye hausla bhi gor-o-kafan se nikal gaya  
pahlu mein mere dil ko na ai dard kar talash  
muddat hui gharib watan se nikal gaya  
murghan-e-bagh tum ko mubarak ho sair-e-gul  
kanta tha ek main so chaman se nikal gaya  
kya rang teri zulf ki bu ne uda diya  
kafur ho ke mushk khutan se nikal gaya  
pyasa hun is qadar ki mera dil jo gir pada  
pani ubal ke chah-e-zaqan se nikal gaya  
sara jahan nam ke pichhe tabah hai  
insan kiya aqiq-e-yaman se nikal gaya  
kanton ne bhi na daman-e-gulchin pakad liya  
bulbul ko zabh kar ke chaman se nikal gaya  
kya shauq tha jo yaad sag-e-yar ne kiya  
har ustukhan tadap ke badan se nikal gaya  
ai sabza rang-e-khat bhi bana ab to bosa de  
begana tha jo sabza chaman se nikal gaya  
manzur ishq ko jo hua auj-e-husn par  
qumri ka nala sarw-e-chaman se nikal gaya  
madd-e-nazar rahi hamein aisi raza-e-dost  
kati zaban jo shikwa dahan se nikal gaya  
taus ne dikhae jo apne badan ke dagh  
rota hua sahab chaman se nikal gaya  
sahra mein jab hui mujhe khush-chashmon ki talash  
koson main aahuwan-e-khutan se nikal gaya  
khanjar khincha jo myan se chamka miyan-e-saf  
jauhar khule jo mard watan se nikal gaya  
mein sher padh ke bazm se kiya uth gaya 'amir'  
bulbul chahak ke sehn-e-chaman se nikal gaya  
