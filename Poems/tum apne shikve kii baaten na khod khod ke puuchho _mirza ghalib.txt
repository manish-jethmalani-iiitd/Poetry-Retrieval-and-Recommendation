tum apne shikve ki baten na khod khod ke puchho  
hazar karo mire dil se ki is men aag dabi hai  
dila ye dard-o-alam bhi to mughtanim hai ki akhir  
na girya-e-sahari hai na ah-e-nim-shabi hai  
nazar ba-naqs-e-gadayan kamal-e-be-adabi hai  
ki khar-e-khushk ko bhi dava-e-chaman-nasabi hai  
hua visal se shauq-e-dil-e-haris ziyada  
lab-e-qadah pe kaf-e-bada josh-e-tishna-labi hai  
khusha vo dil ki sarapa tilism-e-be-khabari ho  
junun o yaas o alam rizq-e-mudda.a-talabi hai  
chaman men kis ke ye barham hui hai bazm-e-tamasha  
ki barg barg-e-saman shisha reza-e-halabi hai  
imam-e-zahir-o-batin amir-e-surat-o-ma.ani  
'ali' vali asadullah janashin-e-nabi hai  
tum apne shikwe ki baaten na khod khod ke puchho  
hazar karo mere dil se ki is mein aag dabi hai  
dila ye dard-o-alam bhi to mughtanim hai ki aakhir  
na girya-e-sahari hai na aah-e-nim-shabi hai  
nazar ba-naqs-e-gadayan kamal-e-be-adabi hai  
ki khar-e-khushk ko bhi dawa-e-chaman-nasabi hai  
hua visal se shauq-e-dil-e-haris ziyaada  
lab-e-qadah pe kaf-e-baada josh-e-tishna-labi hai  
khusha wo dil ki sarapa tilism-e-be-khabari ho  
junun o yas o alam rizq-e-muddaa-talabi hai  
chaman mein kis ke ye barham hui hai bazm-e-tamasha  
ki barg barg-e-saman shisha reza-e-halabi hai  
imam-e-zahir-o-baatin amir-e-surat-o-mani  
'ali' wali asadullah jaanashin-e-nabi hai  
