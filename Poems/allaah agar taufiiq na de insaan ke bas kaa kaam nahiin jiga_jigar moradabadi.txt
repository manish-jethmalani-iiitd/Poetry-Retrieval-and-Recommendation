allah agar taufiq na de insan ke bas ka kaam nahin  
faizan-e-mohabbat aam sahi irfan-e-mohabbat aam nahin  
ye tu ne kaha kya ai nadan fayyazi-e-qudrat aam nahin  
tu fikr o nazar to paida kar kya chiiz hai jo in.aam nahin  
ya-rab ye maqam-e-ishq hai kya go dida-o-dil nakam nahin  
taskin hai aur taskin nahin aram hai aur aram nahin  
kyuun mast-e-sharab-e-aish-o-tarab taklif-e-tavajjoh farma.en  
avaz-e-shikast-e-dil hi to hai avaz-e-shikast-e-jam nahin  
aana hai jo bazm-e-janan men pindar-e-khudi ko tod ke aa  
ai hosh-o-khirad ke divane yaan hosh-o-khirad ka kaam nahin  
zahid ne kuchh is andaz se pi saaqi ki nigahen padne lagin  
mai-kash yahi ab tak samjhe the sha.ista daur-e-jam nahin  
ishq aur gavara khud kar le be-shart shikast-e-fash apni  
dil ki bhi kuchh un ke sazish hai tanha ye nazar ka kaam nahin  
sab jis ko asiri kahte hain vo to hai amiri hi lekin  
vo kaun si azadi hai yahan jo aap khud apna daam nahin  
allah agar taufiq na de insan ke bas ka kaam nahin  
faizan-e-mohabbat aam sahi irfan-e-mohabbat aam nahin  
ye tu ne kaha kya ai nadan fayyazi-e-qudrat aam nahin  
tu fikr o nazar to paida kar kya chiz hai jo inam nahin  
ya-rab ye maqam-e-ishq hai kya go dida-o-dil nakaam nahin  
taskin hai aur taskin nahin aaram hai aur aaram nahin  
kyun mast-e-sharab-e-aish-o-tarab taklif-e-tawajjoh farmaen  
aawaz-e-shikast-e-dil hi to hai aawaz-e-shikast-e-jam nahin  
aana hai jo bazm-e-jaanan mein pindar-e-khudi ko tod ke aa  
ai hosh-o-khirad ke diwane yan hosh-o-khirad ka kaam nahin  
zahid ne kuchh is andaz se pi saqi ki nigahen padne lagin  
mai-kash yahi ab tak samjhe the shaista daur-e-jam nahin  
ishq aur gawara khud kar le be-shart shikast-e-fash apni  
dil ki bhi kuchh un ke sazish hai tanha ye nazar ka kaam nahin  
sab jis ko asiri kahte hain wo to hai amiri hi lekin  
wo kaun si aazadi hai yahan jo aap khud apna dam nahin  
