is baagh men vo sang ke qabil kaha na jaa.e  
jab tak kisi samar ko mira dil kaha na jaa.e  
shakhon pe nok-e-tegh se kya kya khile hain phuul  
andaz-e-lala-kari-e-qatil kaha na jaa.e  
kis ke lahu ke rang hain ye khaar shokh-rang  
kya gul katar ga.i rah-e-manzil kaha na jaa.e  
baran ke muntazir hain samundar pe tishna-lab  
ahval-e-mezbani-e-sahil kaha na jaa.e  
mere hi sang-o-khisht se ta.amir-e-bam-o-dar  
mere hi ghar ko shahr men shamil kaha na jaa.e  
zindan khula hai jab se hue hain riha asiir  
har gaam hai vo shor-e-salasil kaha na jaa.e  
ham ahl-e-ishq men nahin harf-e-gunah se kam  
vo harf-e-shauq jo sar-e-mahfil kaha na jaa.e  
jis haath men hai tegh-e-jafa us ka naam lo  
'majruh' se to saa.e ko qatil kaha na jaa.e  
is bagh mein wo sang ke qabil kaha na jae  
jab tak kisi samar ko mera dil kaha na jae  
shakhon pe nok-e-tegh se kya kya khile hain phul  
andaz-e-lala-kari-e-qatil kaha na jae  
kis ke lahu ke rang hain ye khar shokh-rang  
kya gul katar gai rah-e-manzil kaha na jae  
baran ke muntazir hain samundar pe tishna-lab  
ahwal-e-mezbani-e-sahil kaha na jae  
mere hi sang-o-khisht se tamir-e-baam-o-dar  
mere hi ghar ko shahr mein shamil kaha na jae  
zindan khula hai jab se hue hain riha asir  
har gam hai wo shor-e-salasil kaha na jae  
hum ahl-e-ishq mein nahin harf-e-gunah se kam  
wo harf-e-shauq jo sar-e-mahfil kaha na jae  
jis hath mein hai tegh-e-jafa us ka nam lo  
'majruh' se to sae ko qatil kaha na jae  
