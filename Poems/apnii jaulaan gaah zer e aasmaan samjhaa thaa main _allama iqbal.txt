apni jaulan-gah zer-e-asman samjha tha main  
aab o gil ke khel ko apna jahan samjha tha main  
be-hijabi se tiri tuuta nigahon ka tilism  
ik rida-e-nil-gun ko asman samjha tha main  
karvan thak kar faza ke pech-o-kham men rah gaya  
mehr o maah o mushtari ko ham-inan samjha tha main  
ishq ki ik jast ne tai kar diya qissa tamam  
is zamin o asman ko be-karan samjha tha main  
kah ga.iin raz-e-mohabbat parda-dari-ha-e-shauq  
thi fughan vo bhi jise zabt-e-fughan samjha tha main  
thi kisi darmanda rah-rau ki sada-e-dardnak  
jis ko avaz-e-rahil-e-karvan samjha tha main  
apni jaulan-gah zer-e-asman samjha tha main  
aab o gil ke khel ko apna jahan samjha tha main  
be-hijabi se teri tuta nigahon ka tilism  
ek rida-e-nil-gun ko aasman samjha tha main  
karwan thak kar faza ke pech-o-kham mein rah gaya  
mehr o mah o mushtari ko ham-inan samjha tha main  
ishq ki ek jast ne tai kar diya qissa tamam  
is zamin o aasman ko be-karan samjha tha main  
kah gain raaz-e-mohabbat parda-dari-ha-e-shauq  
thi fughan wo bhi jise zabt-e-fughan samjha tha main  
thi kisi darmanda rah-rau ki sada-e-dardnak  
jis ko aawaz-e-rahil-e-karwan samjha tha main  
