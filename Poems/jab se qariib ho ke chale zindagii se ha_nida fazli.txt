jab se qarib ho ke chale zindagi se ham  
khud apne aa.ine ko lage ajnabi se ham  
kuchh duur chal ke raste sab ek se lage  
milne ga.e kisi se mil aa.e kisi se ham  
achchhe bure ke farq ne basti ujaad di  
majbur ho ke milne lage har kisi se ham  
sha.ista mahfilon ki fazaon men zahr tha  
zinda bache hain zehn ki avargi se ham  
achchhi bhali thi duniya guzare ke vaste  
uljhe hue hain apni hi khud-agahi se ham  
jangal men duur tak koi dushman na koi dost  
manus ho chale hain magar bamba.i se ham  
jab se qarib ho ke chale zindagi se hum  
khud apne aaine ko lage ajnabi se hum  
kuchh dur chal ke raste sab ek se lage  
milne gae kisi se mil aae kisi se hum  
achchhe bure ke farq ne basti ujad di  
majbur ho ke milne lage har kisi se hum  
shaista mahfilon ki fazaon mein zahr tha  
zinda bache hain zehn ki aawargi se hum  
achchhi bhali thi duniya guzare ke waste  
uljhe hue hain apni hi khud-agahi se hum  
jangal mein dur tak koi dushman na koi dost  
manus ho chale hain magar bambai se hum  
