kab talak mudda.a kahe koi  
na suno tum to kya kahe koi  
ghairat-e-ishq ko qubul nahin  
ki tujhe bevafa kahe koi  
minnat-e-na-khuda nahin manzur  
chahe us ko khuda kahe koi  
har koi apne gham men hai masruf  
kis ko dard-ashna kahe koi  
kaun achchha hai is zamane men  
kyuun kisi ko bura kahe koi  
koi to haq-shanas ho yarab  
zulm ko na-ravan kahe koi  
vo na samjhenge in kinayon ko  
jo kahe barmala kahe koi  
aarzu hai ki mera qissa-e-shauq  
aaj mere siva kahe koi  
ji men aata hai kuchh kahun 'nasir'  
kya khabar sun ke kya kahe koi  
kab talak muddaa kahe koi  
na suno tum to kya kahe koi  
ghairat-e-ishq ko qubul nahin  
ki tujhe bewafa kahe koi  
minnat-e-na-khuda nahin manzur  
chahe us ko khuda kahe koi  
har koi apne gham mein hai masruf  
kis ko dard-ashna kahe koi  
kaun achchha hai is zamane mein  
kyun kisi ko bura kahe koi  
koi to haq-shanas ho yarab  
zulm ko na-rawan kahe koi  
wo na samjhenge in kinayon ko  
jo kahe barmala kahe koi  
aarzu hai ki mera qissa-e-shauq  
aaj mere siwa kahe koi  
ji mein aata hai kuchh kahun 'nasir'  
kya khabar sun ke kya kahe koi  
