raushan jamal-e-yar se hai anjuman tamam  
dahka hua hai atish-e-gul se chaman tamam  
hairat ghurur-e-husn se shokhi se iztirab  
dil ne bhi tere siikh liye hain chalan tamam  
allah-ri jism-e-yar ki khubi ki khud-ba-khud  
ranginiyon men duub gaya pairahan tamam  
dil khuun ho chuka hai jigar ho chuka hai khaak  
baaqi huun main mujhe bhi kar ai tegh-zan tamam  
dekho to chashm-e-yar ki jadu-nigahiyan  
behosh ik nazar men hui anjuman tamam  
hai naz-e-husn se jo farozan jabin-e-yar  
labrez ab-e-nur hai chah-e-zaqan tamam  
nash-o-numa-e-sabza-o-gul se bahar men  
shadabiyon ne gher liya hai chaman tamam  
us naznin ne jab se kiya hai vahan qayam  
gulzar ban ga.i hai zamin-e-dakan tamam  
achchha hai ahl-e-jaur kiye jaa.en sakhtiyan  
phailegi yuun hi shorish-e-hubb-e-vatan tamam  
samjhe hain ahl-e-sharq ko shayad qarib-e-marg  
maghrib ke yuun hain jama ye zaagh o zaghan tamam  
shirini-e-nasim hai soz-o-gudaz-e-'mir'  
'hasrat' tire sukhan pe hai lutf-e-sukhan tamam  
raushan jamal-e-yar se hai anjuman tamam  
dahka hua hai aatish-e-gul se chaman tamam  
hairat ghurur-e-husn se shokhi se iztirab  
dil ne bhi tere sikh liye hain chalan tamam  
allah-ri jism-e-yar ki khubi ki khud-ba-khud  
ranginiyon mein dub gaya pairahan tamam  
dil khun ho chuka hai jigar ho chuka hai khak  
baqi hun main mujhe bhi kar ai tegh-zan tamam  
dekho to chashm-e-yar ki jadu-nigahiyan  
behosh ek nazar mein hui anjuman tamam  
hai naz-e-husn se jo farozan jabin-e-yar  
labrez aab-e-nur hai chah-e-zaqan tamam  
nash-o-numa-e-sabza-o-gul se bahaar mein  
shadabiyon ne gher liya hai chaman tamam  
us naznin ne jab se kiya hai wahan qayam  
gulzar ban gai hai zamin-e-dakan tamam  
achchha hai ahl-e-jaur kiye jaen sakhtiyan  
phailegi yun hi shorish-e-hubb-e-watan tamam  
samjhe hain ahl-e-sharq ko shayad qarib-e-marg  
maghrib ke yun hain jama ye zagh o zaghan tamam  
shirini-e-nasim hai soz-o-gudaz-e-'mir'  
'hasrat' tere sukhan pe hai lutf-e-sukhan tamam  
