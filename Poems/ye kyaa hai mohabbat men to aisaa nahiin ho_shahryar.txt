ye kya hai mohabbat men to aisa nahin hota  
main tujh se juda ho ke bhi tanha nahin hota  
is mod se aage bhi koi mod hai varna  
yuun mere liye tu kabhi thahra nahin hota  
kyuun mera muqaddar hai ujalon ki siyahi  
kyuun raat ke dhalne pe savera nahin hota  
ya itni na tabdil hui hoti ye duniya  
ya main ne ise khvab men dekha nahin hota  
sunte hain sabhi ghaur se avaz-e-jaras ko  
manzil ki taraf koi ravana nahin hota  
dil tark-e-ta.alluq pe bhi amada nahin hai  
aur haq bhi ada is se vafa ka nahin hota  
ye kya hai mohabbat mein to aisa nahin hota  
main tujh se juda ho ke bhi tanha nahin hota  
is mod se aage bhi koi mod hai warna  
yun mere liye tu kabhi thahra nahin hota  
kyun mera muqaddar hai ujalon ki siyahi  
kyun raat ke dhalne pe sawera nahin hota  
ya itni na tabdil hui hoti ye duniya  
ya main ne ise khwab mein dekha nahin hota  
sunte hain sabhi ghaur se aawaz-e-jaras ko  
manzil ki taraf koi rawana nahin hota  
dil tark-e-talluq pe bhi aamada nahin hai  
aur haq bhi ada is se wafa ka nahin hota  
