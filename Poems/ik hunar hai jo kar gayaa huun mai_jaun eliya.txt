ik hunar hai jo kar gaya huun main  
sab ke dil se utar gaya huun main  
kaise apni hansi ko zabt karun  
sun raha huun ki ghar gaya huun main  
kya bata.un ki mar nahin paata  
jite-ji jab se mar gaya huun main  
ab hai bas apna samna dar-pesh  
har kisi se guzar gaya huun main  
vahi naz-o-ada vahi ghamze  
sar-ba-sar aap par gaya huun main  
ajab ilzam huun zamane ka  
ki yahan sab ke sar gaya huun main  
kabhi khud tak pahunch nahin paaya  
jab ki vaan umr bhar gaya huun main  
tum se janan mila huun jis din se  
be-tarah khud se dar gaya huun main  
ku-e-janan men sog barpa hai  
ki achanak sudhar gaya huun main  
ek hunar hai jo kar gaya hun main  
sab ke dil se utar gaya hun main  
kaise apni hansi ko zabt karun  
sun raha hun ki ghar gaya hun main  
kya bataun ki mar nahin pata  
jite-ji jab se mar gaya hun main  
ab hai bas apna samna dar-pesh  
har kisi se guzar gaya hun main  
wahi naz-o-ada wahi ghamze  
sar-ba-sar aap par gaya hun main  
ajab ilzam hun zamane ka  
ki yahan sab ke sar gaya hun main  
kabhi khud tak pahunch nahin paya  
jab ki wan umr bhar gaya hun main  
tum se jaanan mila hun jis din se  
be-tarah khud se dar gaya hun main  
ku-e-jaanan mein sog barpa hai  
ki achanak sudhar gaya hun main  
