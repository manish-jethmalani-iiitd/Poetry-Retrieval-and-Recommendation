qarun utha ke sar pe suna ganj le chala  
duniya se kya bakhil ba-juz ranj le chala  
minnat thi bosa-e-lab-e-shirin ki dil mira  
mujh ko su-e-mazar-e-shakar ganj le chala  
saaqi sambhalta hai to jaldi mujhe sambhal  
varna uda ke paan nasha-e-banj le chala  
dauda ke haath chhati pe ham un ki yuun phire  
jaise koi chor aa ke ho naranj le chala  
chausar ka lutf ye hai ki jis vaqt po pade  
ham bar-chahar bole to bar-panj le chala  
jis dam 'zafar' ne padh ke ghazal haath se rakhi  
ankhon pe rakh har ek sukhan-sanj le chala  
qarun utha ke sar pe suna ganj le chala  
duniya se kya bakhil ba-juz ranj le chala  
minnat thi bosa-e-lab-e-shirin ki dil mera  
mujh ko su-e-mazar-e-shakar ganj le chala  
saqi sambhaalta hai to jaldi mujhe sambhaal  
warna uda ke pan nasha-e-banj le chala  
dauda ke hath chhati pe hum un ki yun phire  
jaise koi chor aa ke ho naranj le chala  
chausar ka lutf ye hai ki jis waqt po pade  
hum bar-chahaar bole to bar-panj le chala  
jis dam 'zafar' ne padh ke ghazal hath se rakhi  
aankhon pe rakh har ek sukhan-sanj le chala  
