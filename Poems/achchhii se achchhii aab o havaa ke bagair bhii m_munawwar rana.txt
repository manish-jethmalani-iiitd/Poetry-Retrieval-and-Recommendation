achchhi se achchhi ab-o-hava ke baghair bhi  
zinda hain kitne log dava ke baghair bhi  
sanson ka karobar badan ki zaruraten  
sab kuchh to chal raha hai dua ke baghair bhi  
barson se is makan men rahte hain chand log  
ik dusre ke saath vafa ke baghair bhi  
ab zindagi ka koi bharosa nahin raha  
marne lage hain log qaza ke baghair bhi  
ham be-qusur log bhi dilchasp log hain  
sharminda ho rahe hain khata ke baghair bhi  
charagari bata.e agar kuchh ilaaj hai  
dil tutne lage hain sada ke baghair bhi  
achchhi se achchhi aab-o-hawa ke baghair bhi  
zinda hain kitne log dawa ke baghair bhi  
sanson ka karobar badan ki zaruraten  
sab kuchh to chal raha hai dua ke baghair bhi  
barson se is makan mein rahte hain chand log  
ek dusre ke sath wafa ke baghair bhi  
ab zindagi ka koi bharosa nahin raha  
marne lage hain log qaza ke baghair bhi  
hum be-qusur log bhi dilchasp log hain  
sharminda ho rahe hain khata ke baghair bhi  
chaaragari batae agar kuchh ilaj hai  
dil tutne lage hain sada ke baghair bhi  
