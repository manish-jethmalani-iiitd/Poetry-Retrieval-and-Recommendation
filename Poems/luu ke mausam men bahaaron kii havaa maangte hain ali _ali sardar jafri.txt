lu ke mausam men baharon ki hava mangte hain  
ham kaf-e-dast-e-khizan par bhi hina mangte hain  
ham-nashin sada-dili-ha-e-tamanna mat puchh  
be-vafaon se vafaon ka sila mangte hain  
kaash kar lete kabhi ka.aba-e-dil ka bhi tavaf  
vo jo patthar ke makanon se khuda mangte hain  
jis men ho satvat-e-shahin ki parvaz ka rang  
lab-e-sha.ir se vo bulbul ki nava mangte hain  
taaki duniya pe khule un ka fareb-e-insaf  
be-khata ho ke khataon ki saza mangte hain  
tirgi jitni badhe husn ho afzun tera  
kahkashan maang men mathe pe ziya mangte hain  
ye hai varaftagi-e-shauq ka aalam 'sardar'  
barish-e-sang hai aur bad-e-saba mangte hain  
lu ke mausam mein bahaaron ki hawa mangte hain  
hum kaf-e-dast-e-khizan par bhi hina mangte hain  
ham-nashin sada-dili-ha-e-tamanna mat puchh  
be-wafaon se wafaon ka sila mangte hain  
kash kar lete kabhi kaba-e-dil ka bhi tawaf  
wo jo patthar ke makanon se khuda mangte hain  
jis mein ho satwat-e-shahin ki parwaz ka rang  
lab-e-shair se wo bulbul ki nawa mangte hain  
taki duniya pe khule un ka fareb-e-insaf  
be-khata ho ke khataon ki saza mangte hain  
tirgi jitni badhe husn ho afzun tera  
kahkashan mang mein mathe pe ziya mangte hain  
ye hai waraftagi-e-shauq ka aalam 'sardar'  
barish-e-sang hai aur baad-e-saba mangte hain  
