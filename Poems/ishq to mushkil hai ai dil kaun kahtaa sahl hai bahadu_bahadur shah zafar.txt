ishq to mushkil hai ai dil kaun kahta sahl hai  
lek nadani se apni tu ne samjha sahl hai  
gar khule dil ki girah tujh se to ham janen tujhe  
ai saba ghunche ka uqda khol dena sahl hai  
hamdamo dil ke lagane men kaho lagta hai kya  
par chhudana is ka mushkil hai lagana sahl hai  
garche mushkil hai bahut mera ilaj-e-dard-e-dil  
par jo tu chahe to ai rashk-e-masiha sahl hai  
hai bahut dushvar marna ye suna karte the ham  
par juda.i men tiri ham ne jo dekha sahl hai  
sham.a ne jal kar jalaya bazm men parvane ko  
bin jale apne jalana kya kisi ka sahl hai  
ishq ka rasta sarasar hai dam-e-shamshir par  
bul-havas is raah men rakhna qadam kya sahl hai  
ai 'zafar' kuchh ho sake to fikr kar uqba ka tu  
kar na duniya ka taraddud kar-e-duniya sahl hai  
ishq to mushkil hai ai dil kaun kahta sahl hai  
lek nadani se apni tu ne samjha sahl hai  
gar khule dil ki girah tujh se to hum jaanen tujhe  
ai saba ghunche ka uqda khol dena sahl hai  
hamdamo dil ke lagane mein kaho lagta hai kya  
par chhudana is ka mushkil hai lagana sahl hai  
garche mushkil hai bahut mera ilaj-e-dard-e-dil  
par jo tu chahe to ai rashk-e-masiha sahl hai  
hai bahut dushwar marna ye suna karte the hum  
par judai mein teri hum ne jo dekha sahl hai  
shama ne jal kar jalaya bazm mein parwane ko  
bin jale apne jalana kya kisi ka sahl hai  
ishq ka rasta sarasar hai dam-e-shamshir par  
bul-hawas is rah mein rakhna qadam kya sahl hai  
ai 'zafar' kuchh ho sake to fikr kar uqba ka tu  
kar na duniya ka taraddud kar-e-duniya sahl hai  
