hujum-e-gham se yaan tak sar-niguni mujh ko hasil hai  
ki tar-e-daman o tar-e-nazar men farq mushkil hai  
rafu-e-zakhm se matlab hai lazzat zakhm-e-sozan ki  
samajhiyo mat ki pas-e-dard se divana ghafil hai  
vo gul jis gulsitan men jalva-farma.i kare 'ghalib'  
chatakna ghuncha-e-gul ka sada-e-khanda-e-dil hai  
hua hai mane-e-ashiq-navazi naz-e-khud-bini  
takalluf-bar-taraf a.ina-e-tam.iz haa.el hai  
ba-sail-e-ashk lakht-e-dil hai daman-gir mizhgan ka  
ghariq-e-bahr juya-e-khas-o-khashak-e-sahil hai  
baha hai yaan tak ashkon men ghubar-e-kulfat-e-khatir  
ki chashm-e-tar men har ik para-e-dil pa-e-dar-gil hai  
nikalti hai tapish men bismilon ki barq ki shokhi  
gharaz ab tak khayal-e-garmi-e-raftar qatil hai  
hujum-e-gham se yan tak sar-niguni mujh ko hasil hai  
ki tar-e-daman o tar-e-nazar mein farq mushkil hai  
rafu-e-zakhm se matlab hai lazzat zakhm-e-sozan ki  
samajhiyo mat ki pas-e-dard se diwana ghafil hai  
wo gul jis gulsitan mein jalwa-farmai kare 'ghaalib'  
chatakna ghuncha-e-gul ka sada-e-khanda-e-dil hai  
hua hai mane-e-ashiq-nawazi naz-e-khud-bini  
takalluf-bar-taraf aaina-e-tamiz hael hai  
ba-sail-e-ashk lakht-e-dil hai daman-gir mizhgan ka  
ghariq-e-bahr juya-e-khas-o-khashak-e-sahil hai  
baha hai yan tak ashkon mein ghubar-e-kulfat-e-khatir  
ki chashm-e-tar mein har ek para-e-dil pa-e-dar-gil hai  
nikalti hai tapish mein bismilon ki barq ki shokhi  
gharaz ab tak khayal-e-garmi-e-raftar qatil hai  
