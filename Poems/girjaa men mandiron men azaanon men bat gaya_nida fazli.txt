girja men mandiron men azanon men bat gaya  
hote hi sub.h aadmi khanon men bat gaya  
ik ishq naam ka jo parinda khala men tha  
utra jo shahr men to dukanon men bat gaya  
pahle talasha khet phir dariya ki khoj ki  
baaqi ka vaqt gehun ke danon men bat gaya  
jab tak tha asman men suraj sabhi ka tha  
phir yuun hua vo chand makanon men bat gaya  
hain taak men shikari nishana hain bastiyan  
aalam tamam chand machanon men bat gaya  
khabron ne ki musavvari khabren ghazal banin  
zinda lahu to tiir kamanon men bat gaya  
girja mein mandiron mein azanon mein bat gaya  
hote hi subh aadmi khanon mein bat gaya  
ek ishq nam ka jo parinda khala mein tha  
utra jo shahr mein to dukanon mein bat gaya  
pahle talasha khet phir dariya ki khoj ki  
baqi ka waqt gehun ke danon mein bat gaya  
jab tak tha aasman mein suraj sabhi ka tha  
phir yun hua wo chand makanon mein bat gaya  
hain tak mein shikari nishana hain bastiyan  
aalam tamam chand machanon mein bat gaya  
khabron ne ki musawwari khabren ghazal banin  
zinda lahu to tir kamanon mein bat gaya  
