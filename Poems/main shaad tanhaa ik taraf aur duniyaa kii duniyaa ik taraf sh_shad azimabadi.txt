main 'shad' tanha ik taraf aur duniya ki duniya ik taraf  
saara samundar ik taraf aansu ka qatra ik taraf  
us afat-e-jan ko bhi chehra to dikhana hi na tha  
ik samt iisa dam-ba-khud ghash men hai muusa ik taraf  
apne samand-e-naz ko ai shahsavar aa chhed kar  
saf-basta hazir kab se hain mahv-e-tamasha ik taraf  
saaqi baghair ahval ye pahuncha hai mai-khane ka ab  
jaam ik taraf hai sar-nigun khali hai miina ik taraf  
furqat men sab achchhe rahe dil ka magar ye haal hai  
zakhm ik taraf badhta gaya dagh-e-suvaida ik taraf  
didar-e-janan ka bhala kyuun kar tahammul ho sake  
tirchhi nigahen ek su zulf-e-chalipa ik taraf  
vo tegh le ke kahte hain dekhun to haq par kaun hai  
main ik taraf 'shad' ik taraf saara zamana ik taraf  
main 'shad' tanha ek taraf aur duniya ki duniya ek taraf  
sara samundar ek taraf aansu ka qatra ek taraf  
us aafat-e-jaan ko bhi chehra to dikhana hi na tha  
ek samt isa dam-ba-khud ghash mein hai musa ek taraf  
apne samand-e-naz ko ai shahsawar aa chhed kar  
saf-basta hazir kab se hain mahw-e-tamasha ek taraf  
saqi baghair ahwal ye pahuncha hai mai-khane ka ab  
jam ek taraf hai sar-nigun khali hai mina ek taraf  
furqat mein sab achchhe rahe dil ka magar ye haal hai  
zakhm ek taraf badhta gaya dagh-e-suwaida ek taraf  
didar-e-jaanan ka bhala kyun kar tahammul ho sake  
tirchhi nigahen ek su zulf-e-chalipa ek taraf  
wo tegh le ke kahte hain dekhun to haq par kaun hai  
main ek taraf 'shad' ek taraf sara zamana ek taraf  
