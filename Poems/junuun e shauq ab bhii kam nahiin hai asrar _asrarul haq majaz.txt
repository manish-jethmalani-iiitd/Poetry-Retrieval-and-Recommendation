junun-e-shauq ab bhi kam nahin hai  
magar vo aaj bhi barham nahin hai  
bahut mushkil hai duniya ka sanvarna  
tiri zulfon ka pech-o-kham nahin hai  
bahut kuchh aur bhi hai is jahan men  
ye duniya mahz gham hi gham nahin hai  
taqaze kyuun karun paiham na saaqi  
kise yaan fikr-e-besh-o-kam nahin hai  
udhar mashkuk hai meri sadaqat  
idhar bhi bad-gumani kam nahin hai  
miri barbadiyon ka ham-nashino  
tumhen kya khud mujhe bhi gham nahin hai  
abhi bazm-e-tarab se kya uthun main  
abhi to aankh bhi pur-nam nahin hai  
ba-in sail-e-gham o sail-e-havadis  
mira sar hai ki ab bhi kham nahin hai  
'majaz' ik bada-kash to hai yaqinan  
jo ham sunte the vo aalam nahin hai  
junun-e-shauq ab bhi kam nahin hai  
magar wo aaj bhi barham nahin hai  
bahut mushkil hai duniya ka sanwarna  
teri zulfon ka pech-o-kham nahin hai  
bahut kuchh aur bhi hai is jahan mein  
ye duniya mahz gham hi gham nahin hai  
taqaze kyun karun paiham na saqi  
kise yan fikr-e-besh-o-kam nahin hai  
udhar mashkuk hai meri sadaqat  
idhar bhi bad-gumani kam nahin hai  
meri barbaadiyon ka ham-nashino  
tumhein kya khud mujhe bhi gham nahin hai  
abhi bazm-e-tarab se kya uthun main  
abhi to aankh bhi pur-nam nahin hai  
ba-in sail-e-gham o sail-e-hawadis  
mera sar hai ki ab bhi kham nahin hai  
'majaz' ek baada-kash to hai yaqinan  
jo hum sunte the wo aalam nahin hai  
