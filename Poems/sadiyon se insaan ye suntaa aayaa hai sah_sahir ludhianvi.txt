sadiyon se insan ye sunta aaya hai  
dukh ki dhuup ke aage sukh ka saaya hai  
ham ko in sasti khushiyon ka lobh na do  
ham ne soch samajh kar gham apnaya hai  
jhuut to qatil thahra is ka kya rona  
sach ne bhi insan ka khuun bahaya hai  
paida.ish ke din se maut ki zad men hain  
is maqtal men kaun hamen le aaya hai  
avval avval jis dil ne barbad kiya  
akhir akhir vo dil hi kaam aaya hai  
itne din ehsan kiya divanon par  
jitne din logon ne saath nibhaya hai  
sadiyon se insan ye sunta aaya hai  
dukh ki dhup ke aage sukh ka saya hai  
hum ko in sasti khushiyon ka lobh na do  
hum ne soch samajh kar gham apnaya hai  
jhut to qatil thahra is ka kya rona  
sach ne bhi insan ka khun bahaya hai  
paidaish ke din se maut ki zad mein hain  
is maqtal mein kaun hamein le aaya hai  
awwal awwal jis dil ne barbaad kiya  
aakhir aakhir wo dil hi kaam aaya hai  
itne din ehsan kiya diwanon par  
jitne din logon ne sath nibhaya hai  
