le ke khud pir-e-mughan haath men miina aaya  
mai-kasho sharm ki is par bhi na piina aaya  
na pilana kisi mai-kash ko na piina aaya  
tujh ko zahid agar aaya bhi to kiina aaya  
umr bhar khun-e-jigar baith ke piina aaya  
arzuo tumhen marna hamen jiina aaya  
dil ne dekha mujhe aur main ne falak ko dekha  
bach ke sahil pe agar koi safina aaya  
kisi badmast ki yaad aa ga.iin ankhen saaqi  
jab chhalakta hua aage mire miina aaya  
ik zara si thi kabhi ki khalish us par ai hashr  
dil men leta hua zahid vahi kiina aaya  
ladkhadana koi sikha koi sikha masti  
ham ko aaya to faqat dhaal ke piina aaya  
khush ho ai chashm ki hai fasl yahi rone ki  
muzhda ai abr ki savan ka mahina aaya  
pi hi leni thi jo mai-khane ko aa nikla tha  
tujh ko sohbat ka bhi zahid na qarina aaya  
chaha jo kuchh vo zamane ne kiya naqsh is par  
main to saada liye is dil ka nagina aaya  
aaj tak daman-e-gul chaak hai khayyat-e-azal  
tujh ko khil.at bhi hasinon ka na siina aaya  
dekh charon taraf apne ki tamasha kya hai  
le ke is bazm men tu dida-e-bina aaya  
munh pe ashiq ke mohabbat ki shikayat naseh  
baat karne ka bhi nadan na qarina aaya  
kis tarah milte hain bichhdon se dikha denge kabhi  
dil men vo tiir agar chiir ke siina aaya  
dhaal kar dete hain kis ko kise be-dhale hue  
mere saaqi ko to ye bhi na qarina aaya  
zindagi karte hain kis tarah ye sikho is vaqt  
'shad' kya naf.a agar marne pe jiina aaya  
le ke khud pir-e-mughan hath mein mina aaya  
mai-kasho sharm ki is par bhi na pina aaya  
na pilana kisi mai-kash ko na pina aaya  
tujh ko zahid agar aaya bhi to kina aaya  
umr bhar khun-e-jigar baith ke pina aaya  
aarzuo tumhein marna hamein jina aaya  
dil ne dekha mujhe aur main ne falak ko dekha  
bach ke sahil pe agar koi safina aaya  
kisi badmast ki yaad aa gain aankhen saqi  
jab chhalakta hua aage mere mina aaya  
ek zara si thi kabhi ki khalish us par ai hashr  
dil mein leta hua zahid wahi kina aaya  
ladkhadana koi sikha koi sikha masti  
hum ko aaya to faqat dhaal ke pina aaya  
khush ho ai chashm ki hai fasl yahi rone ki  
muzhda ai abr ki sawan ka mahina aaya  
pi hi leni thi jo mai-khane ko aa nikla tha  
tujh ko sohbat ka bhi zahid na qarina aaya  
chaha jo kuchh wo zamane ne kiya naqsh is par  
main to sada liye is dil ka nagina aaya  
aaj tak daman-e-gul chaak hai khayyat-e-azal  
tujh ko khilat bhi hasinon ka na sina aaya  
dekh chaaron taraf apne ki tamasha kya hai  
le ke is bazm mein tu dida-e-bina aaya  
munh pe aashiq ke mohabbat ki shikayat naseh  
baat karne ka bhi nadan na qarina aaya  
kis tarah milte hain bichhdon se dikha denge kabhi  
dil mein wo tir agar chir ke sina aaya  
dhaal kar dete hain kis ko kise be-dhaale hue  
mere saqi ko to ye bhi na qarina aaya  
zindagi karte hain kis tarah ye sikho is waqt  
'shad' kya nafa agar marne pe jina aaya  
