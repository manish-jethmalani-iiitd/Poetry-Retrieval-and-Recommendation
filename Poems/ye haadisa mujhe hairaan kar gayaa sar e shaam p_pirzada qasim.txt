ye hadisa mujhe hairan kar gaya sar-e-sham  
jo zakhm sub.h mila tha vo bhar gaya sar-e-sham  
mile the ham kahin kar-e-jahan ke mele men  
use bhi jaldi thi aur main bhi ghar gaya sar-e-sham  
ye aaj kis ko achanak mira khayal aaya  
charagh raah men ye kaun dhar gaya sar-e-sham  
khayal-e-yar ki fursat bhi ab kise hai nasib  
ye phuul sub.h khila aur bikhar gaya sar-e-sham  
tamam din ki thakan se main bujh raha tha magar  
kisi ki yaad ka chehra nikhar gaya sar-e-sham  
shab-e-firaq ka ahval yaad aa hi gaya  
phir ek tiir sa dil men utar gaya sar-e-sham  
ye sub.h-o-sham mire is qadar hi mere hain  
ki ji utha huun sahar-dam to mar gaya sar-e-sham  
ye hadisa mujhe hairan kar gaya sar-e-sham  
jo zakhm subh mila tha wo bhar gaya sar-e-sham  
mile the hum kahin kar-e-jahan ke mele mein  
use bhi jaldi thi aur main bhi ghar gaya sar-e-sham  
ye aaj kis ko achanak mera khayal aaya  
charagh rah mein ye kaun dhar gaya sar-e-sham  
khayal-e-yar ki fursat bhi ab kise hai nasib  
ye phul subh khila aur bikhar gaya sar-e-sham  
tamam din ki thakan se main bujh raha tha magar  
kisi ki yaad ka chehra nikhar gaya sar-e-sham  
shab-e-firaq ka ahwal yaad aa hi gaya  
phir ek tir sa dil mein utar gaya sar-e-sham  
ye subh-o-sham mere is qadar hi mere hain  
ki ji utha hun sahar-dam to mar gaya sar-e-sham  
