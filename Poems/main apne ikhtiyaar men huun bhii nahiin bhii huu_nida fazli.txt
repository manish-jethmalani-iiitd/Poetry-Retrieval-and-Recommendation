main apne ikhtiyar men huun bhi nahin bhi huun  
duniya ke karobar men huun bhi nahin bhi huun  
teri hi justuju men laga hai kabhi kabhi  
main tere intizar men huun bhi nahin bhi huun  
fihrist marne valon ki qatil ke paas hai  
main apne hi mazar men huun bhi nahin bhi huun  
auron ke saath aisa koi mas.ala nahin  
ik main hi is dayar men huun bhi nahin bhi huun  
mujh se hi hai har ek siyasat ka e'tibar  
phir bhi kisi shumar men huun bhi nahin bhi huun  
main apne ikhtiyar mein hun bhi nahin bhi hun  
duniya ke karobar mein hun bhi nahin bhi hun  
teri hi justuju mein laga hai kabhi kabhi  
main tere intizar mein hun bhi nahin bhi hun  
fihrist marne walon ki qatil ke pas hai  
main apne hi mazar mein hun bhi nahin bhi hun  
auron ke sath aisa koi masala nahin  
ek main hi is dayar mein hun bhi nahin bhi hun  
mujh se hi hai har ek siyasat ka e'tibar  
phir bhi kisi shumar mein hun bhi nahin bhi hun  
