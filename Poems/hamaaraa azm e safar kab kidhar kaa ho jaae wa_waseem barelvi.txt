hamara azm-e-safar kab kidhar ka ho jaa.e  
ye vo nahin jo kisi rahguzar ka ho jaa.e  
usi ko jiine ka haq hai jo is zamane men  
idhar ka lagta rahe aur udhar ka ho jaa.e  
khuli havaon men udna to us ki fitrat hai  
parinda kyuun kisi shakh-e-shajar ka ho jaa.e  
main laakh chahun magar ho to ye nahin sakta  
ki tera chehra miri hi nazar ka ho jaa.e  
mira na hone se kya farq us ko padna hai  
pata chale jo kisi kam-nazar ka ho jaa.e  
'vasim' sub.h ki tanha.i-e-safar socho  
musha.era to chalo raat bhar ka ho jaa.e  
hamara azm-e-safar kab kidhar ka ho jae  
ye wo nahin jo kisi rahguzar ka ho jae  
usi ko jine ka haq hai jo is zamane mein  
idhar ka lagta rahe aur udhar ka ho jae  
khuli hawaon mein udna to us ki fitrat hai  
parinda kyun kisi shakh-e-shajar ka ho jae  
main lakh chahun magar ho to ye nahin sakta  
ki tera chehra meri hi nazar ka ho jae  
mera na hone se kya farq us ko padna hai  
pata chale jo kisi kam-nazar ka ho jae  
'wasim' subh ki tanhai-e-safar socho  
mushaera to chalo raat bhar ka ho jae  
