kaam ab koi na aa.ega bas ik dil ke siva  
raste band hain sab kucha-e-qatil ke siva  
ba.is-e-rashk hai tanha-ravi-e-rah-rav-e-shauq  
ham-safar koi nahin duri-e-manzil ke siva  
ham ne duniya ki har ik shai se uthaya dil ko  
lekin ek shokh ke hangama-e-mahfil ke siva  
tegh munsif ho jahan dar-o-rasan hon shahid  
be-gunah kaun hai us shahr men qatil ke siva  
jaane kis rang se aa.i hai gulistan men bahar  
koi naghma hi nahin shor-e-salasil ke siva  
kaam ab koi na aaega bas ek dil ke siwa  
raste band hain sab kucha-e-qatil ke siwa  
bais-e-rashk hai tanha-rawi-e-rah-raw-e-shauq  
ham-safar koi nahin duri-e-manzil ke siwa  
hum ne duniya ki har ek shai se uthaya dil ko  
lekin ek shokh ke hangama-e-mahfil ke siwa  
tegh munsif ho jahan dar-o-rasan hon shahid  
be-gunah kaun hai us shahr mein qatil ke siwa  
jaane kis rang se aai hai gulistan mein bahaar  
koi naghma hi nahin shor-e-salasil ke siwa  
