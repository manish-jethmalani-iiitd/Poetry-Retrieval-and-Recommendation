marhala raat ka jab aa.ega  
jism saa.e ko taras ja.ega  
chal padi rasm jo kaj-fahmi ki  
baat kya phir koi kar pa.ega  
sach se katra.e agar log yahan  
lafz mafhum se katra.ega  
e'tibar us ka hamesha karna  
vo to jhuti bhi qasam kha.ega  
tu na hogi to phir ai sham-e-firaq  
kaun aa kar hamen bahala.ega  
ham use yaad bahut a.enge  
jab use bhi koi thukra.ega  
ka.enat us ki miri zaat men hai  
mujh ko kho kar vo kise pa.ega  
na rahe jab vo bhale din bhi 'qatil'  
ye zamana bhi guzar ja.ega  
marhala raat ka jab aaega  
jism sae ko taras jaega  
chal padi rasm jo kaj-fahmi ki  
baat kya phir koi kar paega  
sach se katrae agar log yahan  
lafz mafhum se katraega  
e'tibar us ka hamesha karna  
wo to jhuti bhi qasam khaega  
tu na hogi to phir ai sham-e-firaq  
kaun aa kar hamein bahalaega  
hum use yaad bahut aaenge  
jab use bhi koi thukraega  
kaenat us ki meri zat mein hai  
mujh ko kho kar wo kise paega  
na rahe jab wo bhale din bhi 'qatil'  
ye zamana bhi guzar jaega  
