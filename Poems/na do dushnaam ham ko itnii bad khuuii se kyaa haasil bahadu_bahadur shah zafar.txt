na do dushnam ham ko itni bad-khui se kya hasil  
tumhen dena hi hoga bosa kham-rui se kya hasil  
dil-azari ne teri kar diya bilkul mujhe be-dil  
na kar ab meri dil-jui ki dil-jui se kya hasil  
na jab tak chaak ho dil phans kab dil ki nikalti hai  
jahan ho kaam khanjar ka vahan suui se kya hasil  
bura.i ya bhala.i go hai apne vaste lekin  
kisi ko kyuun kahen ham bad ki bad-gui se kya hasil  
na kar fikr-e-khizab ai shaikh tu piiri men jaane de  
javan hona nahin mumkin siyah-rui se kya hasil  
chadha.e astin khanjar-ba-kaf vo yuun jo phirta hai  
use kya jaane hai us arbada-jui se kya hasil  
abas pamba na rakh dagh-e-dil-e-sozan pe tu mere  
ki angare pe hoga charagar ruui se kya hasil  
shamim-e-zulf ho us ki to ho farhat mire dil ko  
saba hovega mushk-chin ki khushbui se kya hasil  
na hove jab talak insan ko dil se mel-e-yak-janib  
'zafar' logon ke dikhlane ko yaksui se kya hasil  
na do dushnam hum ko itni bad-khui se kya hasil  
tumhein dena hi hoga bosa kham-rui se kya hasil  
dil-azari ne teri kar diya bilkul mujhe be-dil  
na kar ab meri dil-jui ki dil-jui se kya hasil  
na jab tak chaak ho dil phans kab dil ki nikalti hai  
jahan ho kaam khanjar ka wahan sui se kya hasil  
burai ya bhalai go hai apne waste lekin  
kisi ko kyun kahen hum bad ki bad-gui se kya hasil  
na kar fikr-e-khizab ai shaikh tu piri mein jaane de  
jawan hona nahin mumkin siyah-rui se kya hasil  
chadhae aastin khanjar-ba-kaf wo yun jo phirta hai  
use kya jaane hai us arbada-jui se kya hasil  
abas pamba na rakh dagh-e-dil-e-sozan pe tu mere  
ki angare pe hoga chaaragar rui se kya hasil  
shamim-e-zulf ho us ki to ho farhat mere dil ko  
saba howega mushk-chin ki khushbui se kya hasil  
na howe jab talak insan ko dil se mel-e-yak-jaanib  
'zafar' logon ke dikhlane ko yaksui se kya hasil  
