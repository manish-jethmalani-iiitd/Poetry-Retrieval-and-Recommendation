tujh bin bahut hi katti hai auqat be-tarah  
jun-tun ke din to guzre hai par raat be-tarah  
hoti hai ek tarah se har kaam ki jaza  
a.amal-e-ishq ki hai mukafat be-tarah  
bulbul kar us chaman men samajh kar tuk ashiyan  
sayyad lag raha hai tiri ghaat be-tarah  
puchha payam-bar se jo main yaar ka javab  
kahne laga khamosh ki hai baat be-tarah  
milne na dega ham se tujhe ek-dam raqib  
pichhe laga phire hai vo bad-zat be-tarah  
koi hi mor hai to rahe is men shaikh-ji  
dadhi padi hai shane ke ab haath be-tarah  
'sauda' na mil kar apni tu ab zindagi pe rahm  
hai us javan ki tarz-e-mulaqat be-tarah  
tujh bin bahut hi katti hai auqat be-tarah  
jun-tun ke din to guzre hai par raat be-tarah  
hoti hai ek tarah se har kaam ki jaza  
aamal-e-ishq ki hai mukafat be-tarah  
bulbul kar us chaman mein samajh kar tuk aashiyan  
sayyaad lag raha hai teri ghat be-tarah  
puchha payam-bar se jo main yar ka jawab  
kahne laga khamosh ki hai baat be-tarah  
milne na dega hum se tujhe ek-dam raqib  
pichhe laga phire hai wo bad-zat be-tarah  
koi hi mor hai to rahe is mein shaikh-ji  
dadhi padi hai shane ke ab hath be-tarah  
'sauda' na mil kar apni tu ab zindagi pe rahm  
hai us jawan ki tarz-e-mulaqat be-tarah  
