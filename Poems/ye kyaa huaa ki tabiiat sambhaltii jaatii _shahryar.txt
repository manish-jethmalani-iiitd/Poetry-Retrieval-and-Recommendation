ye kya hua ki tabi.at sambhalti jaati hai  
tire baghair bhi ye raat dhalti jaati hai  
us ik ufuq pe abhi tak hai e'tibar mujhe  
magar nigah-e-manazir badalti jaati hai  
chahar samt se ghera hai tez andhi ne  
kisi charagh ki lau phir bhi jalti jaati hai  
main apne jism ki sargoshiyon ko sunta huun  
tire visal ki saa.at nikalti jaati hai  
ye dekho aa ga.i mere zaval ki manzil  
main ruk gaya miri parchha.in chalti jaati hai  
ye kya hua ki tabiat sambhalti jati hai  
tere baghair bhi ye raat dhalti jati hai  
us ek ufuq pe abhi tak hai e'tibar mujhe  
magar nigah-e-manazir badalti jati hai  
chahaar samt se ghera hai tez aandhi ne  
kisi charagh ki lau phir bhi jalti jati hai  
main apne jism ki sargoshiyon ko sunta hun  
tere visal ki saat nikalti jati hai  
ye dekho aa gai mere zawal ki manzil  
main ruk gaya meri parchhain chalti jati hai  
