tilism-zar-e-shab-e-mah men guzar jaa.e  
ab itni raat ga.e kaun apne ghar jaa.e  
ajab nasha hai tire qurb men ki ji chahe  
ye zindagi tiri aghosh men guzar jaa.e  
main tere jism men kuchh is tarah sama ja.un  
ki tera lams miri ruuh men utar jaa.e  
misal-e-barg-e-khizan hai hava ki zad pe ye dil  
na jaane shakh se bichhde to phir kidhar jaa.e  
main yuun udaas huun imshab ki jaise rang-e-gulab  
khizan ki chaap se be-sakhta utar jaa.e  
hava-e-sham-e-juda.i hai aur gham lahaq  
na jaane jism ki divar kab bikhar jaa.e  
agar na shab ka safar ho tire husul ki shart  
farogh-e-mahr tira e'tibar mar jaa.e  
tilism-zar-e-shab-e-mah mein guzar jae  
ab itni raat gae kaun apne ghar jae  
ajab nasha hai tere qurb mein ki ji chahe  
ye zindagi teri aaghosh mein guzar jae  
main tere jism mein kuchh is tarah sama jaun  
ki tera lams meri ruh mein utar jae  
misal-e-barg-e-khizan hai hawa ki zad pe ye dil  
na jaane shakh se bichhde to phir kidhar jae  
main yun udas hun imshab ki jaise rang-e-gulab  
khizan ki chap se be-sakhta utar jae  
hawa-e-sham-e-judai hai aur gham lahaq  
na jaane jism ki diwar kab bikhar jae  
agar na shab ka safar ho tere husul ki shart  
farogh-e-mahr tera e'tibar mar jae  
