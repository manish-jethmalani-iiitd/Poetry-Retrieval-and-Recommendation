qaid men guzregi jo umr bade kaam ki thi  
par main kya karti ki zanjir tire naam ki thi  
jis ke mathe pe mire bakht ka taara chamka  
chand ke dubne ki baat usi shaam ki thi  
main ne hathon ko hi patvar banaya varna  
ek tuuti hui kashti mire kis kaam ki thi  
vo kahani ki abhi suiyan niklin bhi na thiin  
fikr har shakhs ko shahzadi ke anjam ki thi  
ye hava kaise uda le ga.i anchal mera  
yuun satane ki to aadat mire ghanshyam ki thi  
bojh uthate hue phirti hai hamara ab tak  
ai zamin-man tiri ye umr to aram ki thi  
qaid mein guzregi jo umr bade kaam ki thi  
par main kya karti ki zanjir tere nam ki thi  
jis ke mathe pe mere bakht ka tara chamka  
chand ke dubne ki baat usi sham ki thi  
main ne hathon ko hi patwar banaya warna  
ek tuti hui kashti mere kis kaam ki thi  
wo kahani ki abhi suiyan niklin bhi na thin  
fikr har shakhs ko shahzadi ke anjam ki thi  
ye hawa kaise uda le gai aanchal mera  
yun satane ki to aadat mere ghanshyam ki thi  
bojh uthate hue phirti hai hamara ab tak  
ai zamin-man teri ye umr to aaram ki thi  
