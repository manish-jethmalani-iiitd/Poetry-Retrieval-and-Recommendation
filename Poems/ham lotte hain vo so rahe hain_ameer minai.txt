ham lotte hain vo so rahe hain  
kya naz-o-niyaz ho rahe hain  
kya rang jahan men ho rahe hain  
do hanste hain chaar ro rahe hain  
duniya se alag jo ho rahe hain  
takiyon men maze se so rahe hain  
pahunchi hai hamari ab ye halat  
jo hanste the vo bhi ro rahe hain  
tanha tah-e-khak bhi nahin ham  
hasrat ke saath so rahe hain  
sote hain lahad men sone vaale  
jo jagte hain vo ro rahe hain  
arbab-e-kamal chal base sab  
sau men kahin ek do rahe hain  
palkon ki jhapak dikha ke ye but  
dil men nashtar chubho rahe hain  
mujh dagh-nasib ki lahad par  
laale ka vo biij bo rahe hain  
piiri men bhi ham hazar afsos  
bachpan ki niind sau rahe hain  
daman se ham apne dagh-e-hasti  
ab-e-khanjar se do rahe hain  
men jaag raha huun a shab-e-gham  
par mere nasib sau rahe hain  
ro.enge hamen rulane vaale  
dubenge vo jo dubo rahe hain  
ai hashr madine men na kar shor  
chup chup sarkar sau rahe hain  
a.ine pe bhi kadi nigahen  
kis par ye itaab ho rahe hain  
bhari hai jo motiyon ka maala  
aath aath aansu vo ro rahe hain  
dil chhin ke ho ga.e hain ghafil  
fitne vo jaga ke sau rahe hain  
hai ghair ke ghar jo in ki davat  
ham jaan se haath dho rahe hain  
sad shukr khayal hai usi ka  
ham jis se lipat ke sau rahe hain  
ho jaa.en na khushk daagh ke phuul  
aansu un ko bhigo rahe hain  
aa.egi na phir ke umr-e-rafta  
ham muft men jaan kho rahe hain  
kya girya-e-be-asar se hasil  
is rone pe ham to ro rahe hain  
fariyad ki nakhuda-e-kashti  
kashti ko miri dubo rahe hain  
kyon karte hain gham-gusar taklif  
aansu mire munh ko dho rahe hain  
mahfil barkhast hai patange  
rukhsat sham.on se ho rahe hain  
hai coach ka vaqt asman par  
taare kahin naam ko rahe hain  
un ki bhi numud hai koi dam  
vo bhi na rahenge jo rahe hain  
duniya ka ye rang aur ham ko  
kuchh hosh nahin hai so rahe hain  
thahro dam-e-naza.a do ghadi aur  
do chaar nafas hi to rahe hain  
phuul un ko pinha pinha ke aghyar  
kante mire haq men bo rahe hain  
zaanu pe 'amir' sar ko rakkhe  
pahron guzre ki ro rahe hain  
hum lotte hain wo so rahe hain  
kya naz-o-niyaz ho rahe hain  
kya rang jahan mein ho rahe hain  
do hanste hain chaar ro rahe hain  
duniya se alag jo ho rahe hain  
takiyon mein maze se so rahe hain  
pahunchi hai hamari ab ye haalat  
jo hanste the wo bhi ro rahe hain  
tanha tah-e-khak bhi nahin hum  
hasrat ke sath so rahe hain  
sote hain lahad mein sone wale  
jo jagte hain wo ro rahe hain  
arbab-e-kamal chal base sab  
sau mein kahin ek do rahe hain  
palkon ki jhapak dikha ke ye but  
dil mein nashtar chubho rahe hain  
mujh dagh-nasib ki lahad par  
lale ka wo bij bo rahe hain  
piri mein bhi hum hazar afsos  
bachpan ki nind sau rahe hain  
daman se hum apne dagh-e-hasti  
aab-e-khanjar se do rahe hain  
mein jag raha hun a shab-e-gham  
par mere nasib sau rahe hain  
roenge hamein rulane wale  
dubenge wo jo dubo rahe hain  
ai hashr madine mein na kar shor  
chup chup sarkar sau rahe hain  
aaine pe bhi kadi nigahen  
kis par ye itab ho rahe hain  
bhaari hai jo motiyon ka mala  
aath aath aansu wo ro rahe hain  
dil chhin ke ho gae hain ghafil  
fitne wo jaga ke sau rahe hain  
hai ghair ke ghar jo in ki dawat  
hum jaan se hath dho rahe hain  
sad shukr khayal hai usi ka  
hum jis se lipat ke sau rahe hain  
ho jaen na khushk dagh ke phul  
aansu un ko bhigo rahe hain  
aaegi na phir ke umr-e-rafta  
hum muft mein jaan kho rahe hain  
kya girya-e-be-asar se hasil  
is rone pe hum to ro rahe hain  
fariyaad ki nakhuda-e-kashti  
kashti ko meri dubo rahe hain  
kyon karte hain gham-gusar taklif  
aansu mere munh ko dho rahe hain  
mahfil barkhast hai patange  
rukhsat shamon se ho rahe hain  
hai coach ka waqt aasman par  
tare kahin nam ko rahe hain  
un ki bhi numud hai koi dam  
wo bhi na rahenge jo rahe hain  
duniya ka ye rang aur hum ko  
kuchh hosh nahin hai so rahe hain  
thahro dam-e-naza do ghadi aur  
do chaar nafas hi to rahe hain  
phul un ko pinha pinha ke aghyar  
kante mere haq mein bo rahe hain  
zanu pe 'amir' sar ko rakkhe  
pahron guzre ki ro rahe hain  
