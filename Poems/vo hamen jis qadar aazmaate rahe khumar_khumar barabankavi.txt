vo hamen jis qadar azmate rahe  
apni hi mushkilon ko badhate rahe  
vo akele men bhi jo lajate rahe  
ho na ho un ko ham yaad aate rahe  
yaad karne pe bhi dost aa.e na yaad  
doston ke karam yaad aate rahe  
ankhen sukhi hui naddiyan ban ga.iin  
aur tufan ba-dastur aate rahe  
pyaar se un ka inkar bar-haq magar  
lab ye kyuun der tak thartharate rahe  
thiin kamanen to hathon men aghyar ke  
tiir apnon ki janib se aate rahe  
kar liya sab ne ham se kinara magar  
ek naseh gharib aate jaate rahe  
mai-kade se nikal kar janab-e-'khumar'  
ka.aba o dair men khaak udate rahe  
wo hamein jis qadar aazmate rahe  
apni hi mushkilon ko badhate rahe  
wo akele mein bhi jo lajate rahe  
ho na ho un ko hum yaad aate rahe  
yaad karne pe bhi dost aae na yaad  
doston ke karam yaad aate rahe  
aankhen sukhi hui naddiyan ban gain  
aur tufan ba-dastur aate rahe  
pyar se un ka inkar bar-haq magar  
lab ye kyun der tak thartharaate rahe  
thin kamanen to hathon mein aghyar ke  
tir apnon ki jaanib se aate rahe  
kar liya sab ne hum se kinara magar  
ek naseh gharib aate jate rahe  
mai-kade se nikal kar janab-e-'khumar'  
kaba o dair mein khak udate rahe  
