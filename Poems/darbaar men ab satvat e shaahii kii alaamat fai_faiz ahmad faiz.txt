darbar men ab satvat-e-shahi ki alamat  
darban ka asa hai ki musannif ka qalam hai  
avara hai phir koh-e-nida par jo basharat  
tamhid-e-masarrat hai ki tul-e-shab-e-gham hai  
jis dhajji ko galiyon men liye phirte hain tiflan  
ye mera gareban hai ki lashkar ka alam hai  
jis nuur se hai shahr ki divar darakhshan  
ye khun-e-shahidan hai ki zar-khana-e-jam hai  
halqa kiye baithe raho ik sham.a ko yaaro  
kuchh raushni baaqi to hai har-chand ki kam hai  
darbar mein ab satwat-e-shahi ki alamat  
darban ka asa hai ki musannif ka qalam hai  
aawara hai phir koh-e-nida par jo bashaarat  
tamhid-e-masarrat hai ki tul-e-shab-e-gham hai  
jis dhajji ko galiyon mein liye phirte hain tiflan  
ye mera gareban hai ki lashkar ka alam hai  
jis nur se hai shahr ki diwar darakhshan  
ye khun-e-shahidan hai ki zar-khana-e-jam hai  
halqa kiye baithe raho ek shama ko yaro  
kuchh raushni baqi to hai har-chand ki kam hai  
