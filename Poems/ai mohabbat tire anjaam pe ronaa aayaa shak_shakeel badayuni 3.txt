ai mohabbat tire anjam pe rona aaya  
jaane kyuun aaj tire naam pe rona aaya  
yuun to har shaam umidon men guzar jaati hai  
aaj kuchh baat hai jo shaam pe rona aaya  
kabhi taqdir ka matam kabhi duniya ka gila  
manzil-e-ishq men har gaam pe rona aaya  
mujh pe hi khatm hua silsila-e-nauhagari  
is qadar gardish-e-ayyam pe rona aaya  
jab hua zikr zamane men mohabbat ka 'shakil'  
mujh ko apne dil-e-nakam pe rona aaya  
ai mohabbat tere anjam pe rona aaya  
jaane kyun aaj tere nam pe rona aaya  
yun to har sham umidon mein guzar jati hai  
aaj kuchh baat hai jo sham pe rona aaya  
kabhi taqdir ka matam kabhi duniya ka gila  
manzil-e-ishq mein har gam pe rona aaya  
mujh pe hi khatm hua silsila-e-nauhagari  
is qadar gardish-e-ayyam pe rona aaya  
jab hua zikr zamane mein mohabbat ka 'shakil'  
mujh ko apne dil-e-nakaam pe rona aaya  
