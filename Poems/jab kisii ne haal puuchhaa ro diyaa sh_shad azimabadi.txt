jab kisi ne haal puchha ro diya  
chashm-e-tar tu ne to mujh ko kho diya  
daagh ho ya soz ho ya dard-o-gham  
le liya khush ho ke jis ne jo diya  
ashk-rezi ke dhadalle ne ghubar  
jab zara bhi dil pe dekha dho diya  
dil ki parva tak nahin ai be-khudi  
kya kiya phenka kahan kis ko diya  
kuchh na kuchh is anjuman men hasb-e-hal  
tu ne qassam-e-azal sab ko diya  
kisht-e-duniya kya khabar kya phal mile  
tukhm-e-gham ham ne to aa kar bo diya  
ye bhi nasha mai-kasho kuchh kam nahin  
de na de saaqi pa tum samjho diya  
'shad' ke aage bhala kya zikr-e-yar  
naam idhar aaya ki us ne ro diya  
zumra-e-ahl-e-qalam men likh ke naam  
khud ko nahaq 'shad' tu ne kho diya  
jab kisi ne haal puchha ro diya  
chashm-e-tar tu ne to mujh ko kho diya  
dagh ho ya soz ho ya dard-o-gham  
le liya khush ho ke jis ne jo diya  
ashk-rezi ke dhadalle ne ghubar  
jab zara bhi dil pe dekha dho diya  
dil ki parwa tak nahin ai be-khudi  
kya kiya phenka kahan kis ko diya  
kuchh na kuchh is anjuman mein hasb-e-haal  
tu ne qassam-e-azal sab ko diya  
kisht-e-duniya kya khabar kya phal mile  
tukhm-e-gham hum ne to aa kar bo diya  
ye bhi nasha mai-kasho kuchh kam nahin  
de na de saqi pa tum samjho diya  
'shad' ke aage bhala kya zikr-e-yar  
nam idhar aaya ki us ne ro diya  
zumra-e-ahl-e-qalam mein likh ke nam  
khud ko nahaq 'shad' tu ne kho diya  
