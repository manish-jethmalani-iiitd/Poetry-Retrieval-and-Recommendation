apna khaka lagta huun  
ek tamasha lagta huun  
a.inon ko zang laga  
ab main kaisa lagta huun  
ab main koi shakhs nahin  
us ka saaya lagta huun  
saare rishte tishna hain  
kya main dariya lagta huun  
us se gale mil kar khud ko  
tanha tanha lagta huun  
khud ko main sab ankhon men  
dhundla dhundla lagta huun  
main har lamha is ghar se  
jaane vaala lagta huun  
kya hue vo sab log ki main  
suuna suuna lagta huun  
maslahat is men kya hai meri  
tuuta phuta lagta huun  
kya tum ko is haal men bhi  
main duniya ka lagta huun  
kab ka rogi huun vaise  
shahr-e-masiha lagta huun  
mera taalu tar kar do  
sach-much pyasa lagta huun  
mujh se kama lo kuchh paise  
zinda murda lagta huun  
main ne sahe hain makr apne  
ab bechara lagta huun  
apna khaka lagta hun  
ek tamasha lagta hun  
aainon ko zang laga  
ab main kaisa lagta hun  
ab main koi shakhs nahin  
us ka saya lagta hun  
sare rishte tishna hain  
kya main dariya lagta hun  
us se gale mil kar khud ko  
tanha tanha lagta hun  
khud ko main sab aankhon mein  
dhundla dhundla lagta hun  
main har lamha is ghar se  
jaane wala lagta hun  
kya hue wo sab log ki main  
suna suna lagta hun  
maslahat is mein kya hai meri  
tuta phuta lagta hun  
kya tum ko is haal mein bhi  
main duniya ka lagta hun  
kab ka rogi hun waise  
shahr-e-masiha lagta hun  
mera talu tar kar do  
sach-much pyasa lagta hun  
mujh se kama lo kuchh paise  
zinda murda lagta hun  
main ne sahe hain makr apne  
ab bechaara lagta hun  
