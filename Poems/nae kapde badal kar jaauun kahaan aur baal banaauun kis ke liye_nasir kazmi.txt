na.e kapde badal kar ja.un kahan aur baal bana.un kis ke liye  
vo shakhs to shahr hi chhod gaya main bahar ja.un kis ke liye  
jis dhuup ki dil men thandak thi vo dhuup usi ke saath ga.i  
in jalti balti galiyon men ab khaak uda.un kis ke liye  
vo shahr men tha to us ke liye auron se bhi milna padta tha  
ab aise-vaise logon ke main naaz utha.un kis ke liye  
ab shahr men us ka badal hi nahin koi vaisa jan-e-ghazal hi nahin  
aivan-e-ghazal men lafzon ke gul-dan saja.un kis ke liye  
muddat se koi aaya na gaya sunsan padi hai ghar ki faza  
in khali kamron men 'nasir' ab sham.a jala.un kis ke liye  
nae kapde badal kar jaun kahan aur baal banaun kis ke liye  
wo shakhs to shahr hi chhod gaya main bahar jaun kis ke liye  
jis dhup ki dil mein thandak thi wo dhup usi ke sath gai  
in jalti balti galiyon mein ab khak udaun kis ke liye  
wo shahr mein tha to us ke liye auron se bhi milna padta tha  
ab aise-waise logon ke main naz uthaun kis ke liye  
ab shahr mein us ka badal hi nahin koi waisa jaan-e-ghazal hi nahin  
aiwan-e-ghazal mein lafzon ke gul-dan sajaun kis ke liye  
muddat se koi aaya na gaya sunsan padi hai ghar ki faza  
in khali kamron mein 'nasir' ab shama jalaun kis ke liye  
