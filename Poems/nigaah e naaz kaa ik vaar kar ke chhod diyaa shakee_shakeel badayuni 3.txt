nigah-e-naz ka ik vaar kar ke chhod diya  
dil-e-harif ko bedar kar ke chhod diya  
hui to hai yunhi tardid-e-ahd-e-lutf-o-karam  
dabi zaban se iqrar kar ke chhod diya  
chhupe kuchh aise ki ta-zist phir na aa.e nazar  
rahin-e-hasrat-e-didar kar ke chhod diya  
mujhe to qaid-e-mohabbat aziiz thi lekin  
kisi ne mujh ko giraftar kar ke chhod diya  
nazar ko jur.at-e-takmil-e-bandagi na hui  
tavaf-e-kucha-e-dil-dar kar ke chhod diya  
khusha vo kashmakash-e-rabt-e-bahami jis ne  
dil o dimagh ko be-kar kar ke chhod diya  
zahe-nasib ki duniya ne tere gham ne mujhe  
masarraton ka talabgar kar ke chhod diya  
karam ki aas men ab kis ke dar pe jaa.e 'shakil'  
jab aap hi ne gunahgar kar ke chhod diya  
nigah-e-naz ka ek war kar ke chhod diya  
dil-e-harif ko bedar kar ke chhod diya  
hui to hai yunhi tardid-e-ahd-e-lutf-o-karam  
dabi zaban se iqrar kar ke chhod diya  
chhupe kuchh aise ki ta-zist phir na aae nazar  
rahin-e-hasrat-e-didar kar ke chhod diya  
mujhe to qaid-e-mohabbat aziz thi lekin  
kisi ne mujh ko giraftar kar ke chhod diya  
nazar ko jurat-e-takmil-e-bandagi na hui  
tawaf-e-kucha-e-dil-dar kar ke chhod diya  
khusha wo kashmakash-e-rabt-e-bahami jis ne  
dil o dimagh ko be-kar kar ke chhod diya  
zahe-nasib ki duniya ne tere gham ne mujhe  
masarraton ka talabgar kar ke chhod diya  
karam ki aas mein ab kis ke dar pe jae 'shakil'  
jab aap hi ne gunahgar kar ke chhod diya  
