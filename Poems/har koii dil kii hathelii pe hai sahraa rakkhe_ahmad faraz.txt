har koi dil ki hatheli pe hai sahra rakkhe  
kis ko sairab kare vo kise pyasa rakkhe  
umr bhar kaun nibhata hai ta.alluq itna  
ai miri jaan ke dushman tujhe allah rakkhe  
ham ko achchha nahin lagta koi hamnam tira  
koi tujh sa ho to phir naam bhi tujh sa rakkhe  
dil bhi pagal hai ki us shakhs se vabasta hai  
jo kisi aur ka hone de na apna rakkhe  
kam nahin tama-e-ibadat bhi to hirs-e-zar se  
faqr to vo hai ki jo diin na duniya rakkhe  
hans na itna bhi faqiron ke akele-pan par  
ja khuda meri tarah tujh ko bhi tanha rakkhe  
ye qana.at hai ita.at hai ki chahat hai 'faraz'  
ham to raazi hain vo jis haal men jaisa rakkhe  
har koi dil ki hatheli pe hai sahra rakkhe  
kis ko sairab kare wo kise pyasa rakkhe  
umr bhar kaun nibhata hai talluq itna  
ai meri jaan ke dushman tujhe allah rakkhe  
hum ko achchha nahin lagta koi hamnam tera  
koi tujh sa ho to phir nam bhi tujh sa rakkhe  
dil bhi pagal hai ki us shakhs se wabasta hai  
jo kisi aur ka hone de na apna rakkhe  
kam nahin tama-e-ibaadat bhi to hirs-e-zar se  
faqr to wo hai ki jo din na duniya rakkhe  
hans na itna bhi faqiron ke akele-pan par  
ja khuda meri tarah tujh ko bhi tanha rakkhe  
ye qanaat hai itaat hai ki chahat hai 'faraaz'  
hum to raazi hain wo jis haal mein jaisa rakkhe  
