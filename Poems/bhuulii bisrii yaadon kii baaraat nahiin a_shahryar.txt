bhuli-bisri yadon ki barat nahin aa.i  
ik muddat se hijr ki lambi raat nahin aa.i  
aati thi jo roz gali ke suune nukkad tak  
aaj hua kya vo parchha.in saat nahin aa.i  
mujh ko ta.aqub men le aa.i ik anjan jagah  
khushbu to khushbu thi mere haat nahin aa.i  
is duniya se un ka rishta adha-adhura hai  
jin logon tak khvabon ki saughat nahin aa.i  
uupar vaale ki man-mani khalne lagi hai ab  
menh barsa do-char dafa barsat nahin aa.i  
bhuli-bisri yaadon ki baraat nahin aai  
ek muddat se hijr ki lambi raat nahin aai  
aati thi jo roz gali ke sune nukkad tak  
aaj hua kya wo parchhain sat nahin aai  
mujh ko taaqub mein le aai ek anjaan jagah  
khushbu to khushbu thi mere hat nahin aai  
is duniya se un ka rishta aadha-adhura hai  
jin logon tak khwabon ki saughat nahin aai  
upar wale ki man-mani khalne lagi hai ab  
meinh barsa do-chaar dafa barsat nahin aai  
