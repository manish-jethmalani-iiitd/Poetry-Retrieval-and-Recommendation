koi atka hua hai pal shayad  
vaqt men pad gaya hai bal shayad  
lab pe aa.i miri ghazal shayad  
vo akele hain aj-kal shayad  
dil agar hai to dard bhi hoga  
is ka koi nahin hai hal shayad  
jante hain savab-e-rahm-o-karam  
un se hota nahin amal shayad  
aa rahi hai jo chaap qadmon ki  
khil rahe hain kahin kanval shayad  
raakh ko bhi kured kar dekho  
abhi jalta ho koi pal shayad  
chand duube to chand hi nikle  
aap ke paas hoga hal shayad  
koi atka hua hai pal shayad  
waqt mein pad gaya hai bal shayad  
lab pe aai meri ghazal shayad  
wo akele hain aaj-kal shayad  
dil agar hai to dard bhi hoga  
is ka koi nahin hai hal shayad  
jaante hain sawab-e-rahm-o-karam  
un se hota nahin amal shayad  
aa rahi hai jo chap qadmon ki  
khil rahe hain kahin kanwal shayad  
rakh ko bhi kured kar dekho  
abhi jalta ho koi pal shayad  
chand dube to chand hi nikle  
aap ke pas hoga hal shayad  
