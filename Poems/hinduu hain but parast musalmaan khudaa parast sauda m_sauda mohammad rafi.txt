hindu hain but-parast musalman khuda-parast  
pujun main us kisi ko jo ho ashna-parast  
is daur men ga.i hai muravvat ki aankh phuut  
madum hai jahan se chashm-e-haya-parast  
dekha hai jab se rang-e-kafak tere paanv men  
atish ko chhod gabr hue hain hina-parast  
chahe ki aks-e-dost rahe tujh men jalva-gar  
a.ina-dar dil ko rakh apne safa-parast  
avargi se khush huun main itna ki bad-e-marg  
har zarra meri khaak ka hoga hava-parast  
khak-e-fana ko ta-ki parastish tu kar sake  
juun khizr mat kaha.iyo ab-e-baqa-parast  
'sauda' se shakhs ke ta.iin azurda kijiye  
ai khud-parast haif nahin tu vafa-parast  
hindu hain but-parast musalman khuda-parast  
pujun main us kisi ko jo ho aashna-parast  
is daur mein gai hai murawwat ki aankh phut  
madum hai jahan se chashm-e-haya-parast  
dekha hai jab se rang-e-kafak tere panw mein  
aatish ko chhod gabr hue hain hina-parast  
chahe ki aks-e-dost rahe tujh mein jalwa-gar  
aaina-dar dil ko rakh apne safa-parast  
aawargi se khush hun main itna ki baad-e-marg  
har zarra meri khak ka hoga hawa-parast  
khak-e-fana ko ta-ki parastish tu kar sake  
jun khizr mat kahaiyo aab-e-baqa-parast  
'sauda' se shakhs ke tain aazurda kijiye  
ai khud-parast haif nahin tu wafa-parast  
