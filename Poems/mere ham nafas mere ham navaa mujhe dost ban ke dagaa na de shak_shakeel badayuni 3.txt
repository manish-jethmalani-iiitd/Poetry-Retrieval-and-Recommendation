mere ham-nafas mere ham-nava mujhe dost ban ke dagha na de  
main huun dard-e-ishq se jan-ba-lab mujhe zindagi ki dua na de  
mere dagh-e-dil se hai raushni isi raushni se hai zindagi  
mujhe dar hai ai mire chara-gar ye charagh tu hi bujha na de  
mujhe chhod de mire haal par tira kya bharosa hai chara-gar  
ye tiri navazish-e-mukhtasar mira dard aur badha na de  
mera azm itna buland hai ki para.e sho.alon ka dar nahin  
mujhe khauf atish-e-gul se hai ye kahin chaman ko jala na de  
vo uthe hain le ke khum-o-subu are o 'shakil' kahan hai tu  
tira jaam lene ko bazm men koi aur haath badha na de  
mere ham-nafas mere ham-nawa mujhe dost ban ke dagha na de  
main hun dard-e-ishq se jaan-ba-lab mujhe zindagi ki dua na de  
mere dagh-e-dil se hai raushni isi raushni se hai zindagi  
mujhe dar hai ai mere chaara-gar ye charagh tu hi bujha na de  
mujhe chhod de mere haal par tera kya bharosa hai chaara-gar  
ye teri nawazish-e-mukhtasar mera dard aur badha na de  
mera azm itna buland hai ki parae shoalon ka dar nahin  
mujhe khauf aatish-e-gul se hai ye kahin chaman ko jala na de  
wo uthe hain le ke khum-o-subu are o 'shakil' kahan hai tu  
tera jam lene ko bazm mein koi aur hath badha na de  
