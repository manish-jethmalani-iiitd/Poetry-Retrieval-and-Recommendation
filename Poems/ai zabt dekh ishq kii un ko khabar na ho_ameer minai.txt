ai zabt dekh ishq ki un ko khabar na ho  
dil men hazar dard uthe aankh tar na ho  
muddat men sham-e-vasl hui hai mujhe nasib  
do-char saal tak to ilahi sahar na ho  
ik phuul hai gulab ka aaj un ke haath men  
dhadka mujhe ye hai ki kisi ka jigar na ho  
dhunde se bhi na ma.ani-e-barik jab mila  
dhoka hua ye mujh ko ki us ki kamar na ho  
ulfat ki kya ummid vo aisa hai bevafa  
sohbat hazar saal rahe kuchh asar na ho  
tul-e-shab-e-visal ho misl-e-shab-e-firaq  
nikle na aftab ilahi sahar na ho  
ai zabt dekh ishq ki un ko khabar na ho  
dil mein hazar dard uthe aankh tar na ho  
muddat mein sham-e-wasl hui hai mujhe nasib  
do-chaar sal tak to ilahi sahar na ho  
ek phul hai gulab ka aaj un ke hath mein  
dhadka mujhe ye hai ki kisi ka jigar na ho  
dhunde se bhi na mani-e-barik jab mila  
dhoka hua ye mujh ko ki us ki kamar na ho  
ulfat ki kya ummid wo aisa hai bewafa  
sohbat hazar sal rahe kuchh asar na ho  
tul-e-shab-e-visal ho misl-e-shab-e-firaq  
nikle na aaftab ilahi sahar na ho  
