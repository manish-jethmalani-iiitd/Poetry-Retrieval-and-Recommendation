rahi na-gufta mire dil men dastan meri  
na us dayar men samjha koi zaban meri  
ba-rang-e-saut-e-jaras tujh se duur huun tanha  
khabar nahin hai tujhe aah karvan meri  
tire na aaj ke aane men sub.h ke mujh paas  
hazar jaa.e ga.i tab-e-bad-guman meri  
vo naqsh-e-pai huun main mit gaya ho jo rah men  
na kuchh khabar hai na sudh haigi rah-ravan meri  
shab us ke kuche men jaata huun is tavaqqo.a par  
ki ek dost hai vaan khvab pasban meri  
usi se duur raha asal mudda.a jo tha  
ga.i ye umr-e-aziz aah ra.egan meri  
tire firaq men jaise khayal muflis ka  
ga.i hai fikr-e-pareshan kahan kahan meri  
nahin hai tab-o-tavan ki juda.i ka andoh  
ki na-tavani bahut hai mizaj-dan meri  
raha main dar-e-pas-e-divar-e-bagh muddat lek  
ga.i gulon ke na kanon talak fughan meri  
hua huun girya-e-khunin ka jab se daman-gir  
na astin hui paak dostan meri  
diya dikha.i mujhe to isi ka jalva 'mir'  
padi jahan men ja kar nazar jahan meri  
rahi na-gufta mere dil mein dastan meri  
na us dayar mein samjha koi zaban meri  
ba-rang-e-saut-e-jaras tujh se dur hun tanha  
khabar nahin hai tujhe aah karwan meri  
tere na aaj ke aane mein subh ke mujh pas  
hazar jae gai tab-e-bad-guman meri  
wo naqsh-e-pai hun main mit gaya ho jo rah mein  
na kuchh khabar hai na sudh haigi rah-rawan meri  
shab us ke kuche mein jata hun is tawaqqoa par  
ki ek dost hai wan khwab pasban meri  
usi se dur raha asal muddaa jo tha  
gai ye umr-e-aziz aah raegan meri  
tere firaq mein jaise khayal muflis ka  
gai hai fikr-e-pareshan kahan kahan meri  
nahin hai tab-o-tawan ki judai ka andoh  
ki na-tawani bahut hai mizaj-dan meri  
raha main dar-e-pas-e-diwar-e-bagh muddat lek  
gai gulon ke na kanon talak fughan meri  
hua hun girya-e-khunin ka jab se daman-gir  
na aastin hui pak dostan meri  
diya dikhai mujhe to isi ka jalwa 'mir'  
padi jahan mein ja kar nazar jahan meri  
