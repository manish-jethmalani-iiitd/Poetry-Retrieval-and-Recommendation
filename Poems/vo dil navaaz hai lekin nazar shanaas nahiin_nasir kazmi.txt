vo dil-navaz hai lekin nazar-shanas nahin  
mira ilaaj mire chara-gar ke paas nahin  
tadap rahe hain zaban par ka.i saval magar  
mire liye koi shayan-e-iltimas nahin  
tire jilau men bhi dil kaanp kaanp uthta hai  
mire mizaj ko asudgi bhi raas nahin  
kabhi kabhi jo tire qurb men guzare the  
ab un dinon ka tasavvur bhi mere paas nahin  
guzar rahe hain ajab marhalon se dida-o-dil  
sahar ki aas to hai zindagi ki aas nahin  
mujhe ye dar hai tiri aarzu na mit jaa.e  
bahut dinon se tabi.at miri udaas nahin  
wo dil-nawaz hai lekin nazar-shanas nahin  
mera ilaj mere chaara-gar ke pas nahin  
tadap rahe hain zaban par kai sawal magar  
mere liye koi shayan-e-iltimas nahin  
tere jilau mein bhi dil kanp kanp uthta hai  
mere mizaj ko aasudgi bhi ras nahin  
kabhi kabhi jo tere qurb mein guzare the  
ab un dinon ka tasawwur bhi mere pas nahin  
guzar rahe hain ajab marhalon se dida-o-dil  
sahar ki aas to hai zindagi ki aas nahin  
mujhe ye dar hai teri aarzu na mit jae  
bahut dinon se tabiat meri udas nahin  
