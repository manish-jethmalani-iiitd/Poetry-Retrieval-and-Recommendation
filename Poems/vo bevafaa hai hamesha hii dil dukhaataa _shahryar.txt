vo bevafa hai hamesha hi dil dukhata hai  
magar hamen to vahi ek shakhs bhata hai  
na khush-guman ho is par tu ai dil-e-sada  
sabhi ko dekh ke vo shokh muskurata hai  
jagah jo dil men nahin hai mire liye na sahi  
magar ye kya ki bhari bazm se uthata hai  
tire karam ki yahi yadgar baaqi hai  
ye ek daagh jo is dil men jagmagata hai  
ajiib chiiz hai ye vaqt jis ko kahte hain  
ki aane paata nahin aur biit jaata hai  
wo bewafa hai hamesha hi dil dukhata hai  
magar hamein to wahi ek shakhs bhata hai  
na khush-guman ho is par tu ai dil-e-sada  
sabhi ko dekh ke wo shokh muskuraata hai  
jagah jo dil mein nahin hai mere liye na sahi  
magar ye kya ki bhari bazm se uthata hai  
tere karam ki yahi yaadgar baqi hai  
ye ek dagh jo is dil mein jagmagata hai  
ajib chiz hai ye waqt jis ko kahte hain  
ki aane pata nahin aur bit jata hai  
