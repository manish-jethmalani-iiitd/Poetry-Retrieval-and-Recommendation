rukh-e-zeba idhar nahin karta  
chahta hai magar nahin karta  
sochta hai magar samajhta nahin  
dekhta hai nazar nahin karta  
band hai us ka dar agar mujh par  
kyuun mujhe dar-ba-dar nahin karta  
harf-e-inkar aur itna tavil  
baat ko mukhtasar nahin karta  
na kare shahr men vo hai to sahi  
mehrbani agar nahin karta  
husn us ka usi maqam pe hai  
ye musafir safar nahin karta  
ja ke samjha.en kya use ki 'zafar'  
tu bhi to darguzar nahin karta  
rukh-e-zeba idhar nahin karta  
chahta hai magar nahin karta  
sochta hai magar samajhta nahin  
dekhta hai nazar nahin karta  
band hai us ka dar agar mujh par  
kyun mujhe dar-ba-dar nahin karta  
harf-e-inkar aur itna tawil  
baat ko mukhtasar nahin karta  
na kare shahr mein wo hai to sahi  
mehrbani agar nahin karta  
husn us ka usi maqam pe hai  
ye musafir safar nahin karta  
ja ke samjhaen kya use ki 'zafar'  
tu bhi to darguzar nahin karta  
