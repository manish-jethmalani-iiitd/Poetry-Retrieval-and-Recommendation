garmi-e-shauq-e-nazara ka asar to dekho  
gul khile jaate hain vo saya-e-tar to dekho  
aise nadan bhi na the jaan se guzarne vaale  
naseho pand-garo rahguzar to dekho  
vo to vo hai tumhen ho ja.egi ulfat mujh se  
ik nazar tum mira mahbub-e-nazar to dekho  
vo jo ab chaak gareban bhi nahin karte hain  
dekhne vaalo kabhi un ka jigar to dekho  
daman-e-dard ko gulzar bana rakkha hai  
aao ik din dil-e-pur-khun ka hunar to dekho  
sub.h ki tarah jhamakta hai shab-e-gham ka ufuq  
'faiz' tabindagi-e-dida-e-tar to dekho  
garmi-e-shauq-e-nazara ka asar to dekho  
gul khile jate hain wo saya-e-tar to dekho  
aise nadan bhi na the jaan se guzarne wale  
naseho pand-garo rahguzar to dekho  
wo to wo hai tumhein ho jaegi ulfat mujh se  
ek nazar tum mera mahbub-e-nazar to dekho  
wo jo ab chaak gareban bhi nahin karte hain  
dekhne walo kabhi un ka jigar to dekho  
daman-e-dard ko gulzar bana rakkha hai  
aao ek din dil-e-pur-khun ka hunar to dekho  
subh ki tarah jhamakta hai shab-e-gham ka ufuq  
'faiz' tabindagi-e-dida-e-tar to dekho  
