be-kaif dil hai aur jiye ja raha huun main  
khali hai shisha aur piye ja raha huun main  
paiham jo aah aah kiye ja raha huun main  
daulat hai gham zakat diye ja raha huun main  
majburi-e-kamal-e-mohabbat to dekhna  
jiina nahin qubul jiye ja raha huun main  
vo dil kahan hai ab ki jise pyaar kijiye  
majburiyan hain saath diye ja raha huun main  
rukhsat hui shabab ke hamrah zindagi  
kahne ki baat hai ki jiye ja raha huun main  
pahle sharab ziist thi ab ziist hai sharab  
koi pila raha hai piye ja raha huun main  
be-kaif dil hai aur jiye ja raha hun main  
khali hai shisha aur piye ja raha hun main  
paiham jo aah aah kiye ja raha hun main  
daulat hai gham zakat diye ja raha hun main  
majburi-e-kamal-e-mohabbat to dekhna  
jina nahin qubul jiye ja raha hun main  
wo dil kahan hai ab ki jise pyar kijiye  
majburiyan hain sath diye ja raha hun main  
rukhsat hui shabab ke hamrah zindagi  
kahne ki baat hai ki jiye ja raha hun main  
pahle sharab zist thi ab zist hai sharab  
koi pila raha hai piye ja raha hun main  
