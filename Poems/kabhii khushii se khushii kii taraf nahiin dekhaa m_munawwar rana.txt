kabhi khushi se khushi ki taraf nahin dekha  
tumhare ba.ad kisi ki taraf nahin dekha  
ye soch kar ki tira intizar lazim hai  
tamam-umr ghadi ki taraf nahin dekha  
yahan to jo bhi hai ab-e-ravan ka ashiq hai  
kisi ne khushk nadi ki taraf nahin dekha  
vo jis ke vaste pardes ja raha huun main  
bichhadte vaqt usi ki taraf nahin dekha  
na rok le hamen rota hua koi chehra  
chale to mud ke gali ki taraf nahin dekha  
bichhadte vaqt bahut mutma.in the ham donon  
kisi ne mud ke kisi ki taraf nahin dekha  
ravish buzurgon ki shamil hai meri ghutti men  
zaruratan bhi sakhi ki taraf nahin dekha  
kabhi khushi se khushi ki taraf nahin dekha  
tumhaare baad kisi ki taraf nahin dekha  
ye soch kar ki tera intizar lazim hai  
tamam-umr ghadi ki taraf nahin dekha  
yahan to jo bhi hai aab-e-rawan ka aashiq hai  
kisi ne khushk nadi ki taraf nahin dekha  
wo jis ke waste pardes ja raha hun main  
bichhadte waqt usi ki taraf nahin dekha  
na rok le hamein rota hua koi chehra  
chale to mud ke gali ki taraf nahin dekha  
bichhadte waqt bahut mutmain the hum donon  
kisi ne mud ke kisi ki taraf nahin dekha  
rawish buzurgon ki shamil hai meri ghutti mein  
zaruratan bhi sakhi ki taraf nahin dekha  
