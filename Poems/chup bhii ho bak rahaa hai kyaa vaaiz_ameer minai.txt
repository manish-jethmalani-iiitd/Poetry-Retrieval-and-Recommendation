chup bhi ho bak raha hai kya vaa.iz  
maghz rindon ka kha gaya vaa.iz  
tere kahne se rind ja.enge  
ye to hai khana-e-khuda vaa.iz  
allah allah ye kibr aur ye ghurur  
kya khuda ka hai dusra vaa.iz  
be-khata mai-kashon pe chashm-e-ghazab  
hashr hone de dekhna vaa.iz  
ham hain qaht-e-sharab se bimar  
kis maraz ki hai tu dava vaa.iz  
rah chuka mai-kade men saari umr  
kabhi mai-khane men bhi aa vaa.iz  
hajv-e-mai kar raha tha mimbar par  
ham jo pahunche to pi gaya vaa.iz  
dukht-e-raz ko bura mire aage  
phir na kahna kabhi suna vaa.iz  
aaj karta huun vasf-e-mai main 'amir'  
dekhun kahta hai is men kya vaa.iz  
chup bhi ho bak raha hai kya waiz  
maghz rindon ka kha gaya waiz  
tere kahne se rind jaenge  
ye to hai khana-e-khuda waiz  
allah allah ye kibr aur ye ghurur  
kya khuda ka hai dusra waiz  
be-khata mai-kashon pe chashm-e-ghazab  
hashr hone de dekhna waiz  
hum hain qaht-e-sharab se bimar  
kis maraz ki hai tu dawa waiz  
rah chuka mai-kade mein sari umr  
kabhi mai-khane mein bhi aa waiz  
hajw-e-mai kar raha tha mimbar par  
hum jo pahunche to pi gaya waiz  
dukht-e-raz ko bura mere aage  
phir na kahna kabhi suna waiz  
aaj karta hun wasf-e-mai main 'amir'  
dekhun kahta hai is mein kya waiz  
