mujhe aisa lutf ata kiya ki jo hijr tha na visal tha  
mire mausamon ke mizaj-dan tujhe mera kitna khayal tha  
kisi aur chehre ko dekh kar tiri shakl zehn men aa ga.i  
tira naam le ke mila use mere hafize ka ye haal tha  
kabhi mausamon ke sarab men kabhi bam-o-dar ke azaab men  
vahan umr ham ne guzar di jahan saans lena muhal tha  
kabhi tu ne ghaur nahin kiya ki ye log kaise ujad ga.e  
koi 'mir' jaisa girafta-dil tere samne ki misal tha  
tire ba.ad koi nahin mila jo ye haal dekh ke puchhta  
mujhe kis ki aag jala ga.i mire dil ko kis ka malal tha  
kahin khun-e-dil se likha to tha tire sal-e-hijr ka saneha  
vo adhuri diary kho ga.i vo na-jane kaun sa saal tha  
mujhe aisa lutf ata kiya ki jo hijr tha na visal tha  
mere mausamon ke mizaj-dan tujhe mera kitna khayal tha  
kisi aur chehre ko dekh kar teri shakl zehn mein aa gai  
tera nam le ke mila use mere hafize ka ye haal tha  
kabhi mausamon ke sarab mein kabhi baam-o-dar ke azab mein  
wahan umr hum ne guzar di jahan sans lena muhaal tha  
kabhi tu ne ghaur nahin kiya ki ye log kaise ujad gae  
koi 'mir' jaisa girafta-dil tere samne ki misal tha  
tere baad koi nahin mila jo ye haal dekh ke puchhta  
mujhe kis ki aag jala gai mere dil ko kis ka malal tha  
kahin khun-e-dil se likha to tha tere sal-e-hijr ka saneha  
wo adhuri diary kho gai wo na-jaane kaun sa sal tha  
