yaaro kisi qatil se kabhi pyaar na mango  
apne hi gale ke liye talvar na mango  
gir jaoge tum apne masiha ki nazar se  
mar kar bhi ilaj-e-dil-e-bimar na mango  
khul ja.ega is tarah nigahon ka bharam bhi  
kanton se kabhi phuul ki mahkar na mango  
sach baat pe milta hai sada zahr ka piyala  
jiina hai to phir jiine ka iz.har na mango  
us chiiz ka kya zikr jo mumkin hi nahin hai  
sahra men kabhi saya-e-divar na mango  
yaro kisi qatil se kabhi pyar na mango  
apne hi gale ke liye talwar na mango  
gir jaoge tum apne masiha ki nazar se  
mar kar bhi ilaj-e-dil-e-bimar na mango  
khul jaega is tarah nigahon ka bharam bhi  
kanton se kabhi phul ki mahkar na mango  
sach baat pe milta hai sada zahr ka piyala  
jina hai to phir jine ka izhaar na mango  
us chiz ka kya zikr jo mumkin hi nahin hai  
sahra mein kabhi saya-e-diwar na mango  
