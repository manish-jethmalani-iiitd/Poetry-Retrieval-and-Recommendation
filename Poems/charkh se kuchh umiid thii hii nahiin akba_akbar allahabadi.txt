charkh se kuchh umiid thi hi nahin  
aarzu main ne koi ki hi nahin  
maz.habi bahas main ne ki hi nahin  
faltu aql mujh men thi hi nahin  
chahta tha bahut si baton ko  
magar afsos ab vo ji hi nahin  
jur.at-e-arz-e-hal kya hoti  
nazar-e-lutf us ne ki hi nahin  
is musibat men dil se kya kahta  
koi aisi misal thi hi nahin  
aap kya janen qadr-e-ya-allah  
jab musibat koi padi hi nahin  
shirk chhoda to sab ne chhod diya  
meri koi society hi nahin  
puchha 'akbar' hai aadmi kaisa  
hans ke bole vo aadmi hi nahin  
charkh se kuchh umid thi hi nahin  
aarzu main ne koi ki hi nahin  
mazhabi bahas main ne ki hi nahin  
faltu aql mujh mein thi hi nahin  
chahta tha bahut si baaton ko  
magar afsos ab wo ji hi nahin  
jurat-e-arz-e-haal kya hoti  
nazar-e-lutf us ne ki hi nahin  
is musibat mein dil se kya kahta  
koi aisi misal thi hi nahin  
aap kya jaanen qadr-e-ya-allah  
jab musibat koi padi hi nahin  
shirk chhoda to sab ne chhod diya  
meri koi society hi nahin  
puchha 'akbar' hai aadmi kaisa  
hans ke bole wo aadmi hi nahin  
