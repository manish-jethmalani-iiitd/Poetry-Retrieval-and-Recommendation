dard-e-dil ki unhen khabar na hui  
koi tadbir kargar na hui  
koshishen ham ne kiin hazar magar  
ishq men ek mo'tabar na hui  
kar chuke ham ko be-gunah shahid  
aap ki aankh phir bhi tar na hui  
na-rasa ah-e-ashiqan vo kahan  
duur un se jo be-asar na hui  
aa.i bujhne ko apni sham-e-hayat  
shab-e-gham ki magar sahar na hui  
shab the ham garm-e-nala-ha-e-firaq  
sub.h ik ah-e-sard sar na hui  
tum se kyunkar vo chhup sake 'hasrat'  
nigah-e-shauq parda dar na hui  
dard-e-dil ki unhen khabar na hui  
koi tadbir kargar na hui  
koshishen hum ne kin hazar magar  
ishq mein ek mo'tabar na hui  
kar chuke hum ko be-gunah shahid  
aap ki aankh phir bhi tar na hui  
na-rasa aah-e-ashiqan wo kahan  
dur un se jo be-asar na hui  
aai bujhne ko apni sham-e-hayat  
shab-e-gham ki magar sahar na hui  
shab the hum garm-e-nala-ha-e-firaq  
subh ek aah-e-sard sar na hui  
tum se kyunkar wo chhup sake 'hasrat'  
nigah-e-shauq parda dar na hui  
