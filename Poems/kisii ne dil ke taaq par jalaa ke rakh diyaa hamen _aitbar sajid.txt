kisi ne dil ke taaq par jala ke rakh diya hamen  
magar hava-e-hijr ne bujha ke rakh diya hamen  
hazar ham ne zabt se liya tha kaam kya karen  
kisi ke ansuon ne phir rula ke rakh diya hamen  
hamari shohraten kharab is tarah bhi us ne kiin  
ki apne ashnaon se mila ke rakh diya hamen  
hamen is anjuman men jaane us ne kyuun bula liya  
bula liya aur ik taraf bitha ke rakh diya hamen  
faqat ham ek dekhne ki chiiz ban ke rah ga.e  
kisi ne aisa ishq men bana ke rakh diya hamen  
ham 'e.atibar' us ki har shikast men sharik the  
magar bisat se alag utha ke rakh diya hamen  
kisi ne dil ke taq par jala ke rakh diya hamein  
magar hawa-e-hijr ne bujha ke rakh diya hamein  
hazar hum ne zabt se liya tha kaam kya karen  
kisi ke aansuon ne phir rula ke rakh diya hamein  
hamari shohraten kharab is tarah bhi us ne kin  
ki apne aashnaon se mila ke rakh diya hamein  
hamein is anjuman mein jaane us ne kyun bula liya  
bula liya aur ek taraf bitha ke rakh diya hamein  
faqat hum ek dekhne ki chiz ban ke rah gae  
kisi ne aisa ishq mein bana ke rakh diya hamein  
hum 'eatibar' us ki har shikast mein sharik the  
magar bisat se alag utha ke rakh diya hamein  
