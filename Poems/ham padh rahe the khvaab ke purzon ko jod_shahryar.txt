ham padh rahe the khvab ke purzon ko jod ke  
andhi ne ye tilism bhi rakh daala tod ke  
aghaz kyuun kiya tha safar in khalaon ka  
pachhta rahe ho sabz zaminon ko chhod ke  
ik buund zahr ke liye phaila rahe ho haath  
dekho kabhi khud apne badan ko nichod ke  
kuchh bhi nahin jo khvab ki surat dikha.i de  
koi nahin jo ham ko jaga.e jhinjhod ke  
in paniyon se koi salamat nahin gaya  
hai vaqt ab bhi kashtiyan le jaao mod ke  
hum padh rahe the khwab ke purzon ko jod ke  
aandhi ne ye tilism bhi rakh dala tod ke  
aaghaz kyun kiya tha safar in khalaon ka  
pachhta rahe ho sabz zaminon ko chhod ke  
ek bund zahr ke liye phaila rahe ho hath  
dekho kabhi khud apne badan ko nichod ke  
kuchh bhi nahin jo khwab ki surat dikhai de  
koi nahin jo hum ko jagae jhinjhod ke  
in paniyon se koi salamat nahin gaya  
hai waqt ab bhi kashtiyan le jao mod ke  
