hui hai shaam to ankhon men bas gaya phir tu  
kahan gaya hai mire shahr ke musafir tu  
miri misal ki ik nakhl-e-khushk-e-sahra huun  
tira khayal ki shakh-e-chaman ka taa.ir tu  
main janta huun ki duniya tujhe badal degi  
main manta huun ki aisa nahin ba-zahir tu  
hansi-khushi se bichhad ja agar bichhadna hai  
ye har maqam pe kya sochta hai akhir tu  
faza udaas hai rut muzmahil hai main chup huun  
jo ho sake to chala aa kisi ki khatir tu  
'faraz' tu ne use mushkilon men daal diya  
zamana sahab-e-zar aur sirf sha.er tu  
hui hai sham to aankhon mein bas gaya phir tu  
kahan gaya hai mere shahr ke musafir tu  
meri misal ki ek nakhl-e-khushk-e-sahra hun  
tera khayal ki shakh-e-chaman ka tair tu  
main jaanta hun ki duniya tujhe badal degi  
main manta hun ki aisa nahin ba-zahir tu  
hansi-khushi se bichhad ja agar bichhadna hai  
ye har maqam pe kya sochta hai aakhir tu  
faza udas hai rut muzmahil hai main chup hun  
jo ho sake to chala aa kisi ki khatir tu  
'faraaz' tu ne use mushkilon mein dal diya  
zamana sahab-e-zar aur sirf shaer tu  
