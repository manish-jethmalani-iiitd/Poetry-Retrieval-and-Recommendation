akhiri baar aah kar li hai  
main ne khud se nibah kar li hai  
apne sar ik bala to leni thi  
main ne vo zulf apne sar li hai  
din bhala kis tarah guzaroge  
vasl ki shab bhi ab guzar li hai  
jan-nisaron pe vaar kya karna  
main ne bas haath men sipar li hai  
jo bhi mango udhar dunga main  
us gali men dukan kar li hai  
mera kashkol kab se khali tha  
main ne is men sharab bhar li hai  
aur to kuchh nahin kiya main ne  
apni halat tabah kar li hai  
shaikh aaya tha mohtasib ko liye  
main ne bhi un ki vo khabar li hai  
aakhiri bar aah kar li hai  
main ne khud se nibah kar li hai  
apne sar ek bala to leni thi  
main ne wo zulf apne sar li hai  
din bhala kis tarah guzaroge  
wasl ki shab bhi ab guzar li hai  
jaan-nisaron pe war kya karna  
main ne bas hath mein sipar li hai  
jo bhi mango udhaar dunga main  
us gali mein dukan kar li hai  
mera kashkol kab se khali tha  
main ne is mein sharab bhar li hai  
aur to kuchh nahin kiya main ne  
apni haalat tabah kar li hai  
shaikh aaya tha mohtasib ko liye  
main ne bhi un ki wo khabar li hai  
