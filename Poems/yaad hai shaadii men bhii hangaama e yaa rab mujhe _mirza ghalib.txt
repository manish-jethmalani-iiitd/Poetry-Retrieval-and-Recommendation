yaad hai shadi men bhi hangama-e-ya-rab mujhe  
sub.ha-e-zahid hua hai khanda zer-e-lab mujhe  
hai kushad-e-khatir-e-va-basta dar rahn-e-sukhan  
tha tilism-e-qufl-e-abjad khana-e-maktab mujhe  
ya rab is ashuftagi ki daad kis se chahiye  
rashk asa.ish pe hai zindaniyon ki ab mujhe  
tab.a hai mushtaq-e-lazzat-ha-e-hasrat kya karun  
aarzu se hai shikast-e-arzu matlab mujhe  
dil laga kar aap bhi 'ghalib' mujhi se ho ga.e  
ishq se aate the maane mirza sahab mujhe  
yaad hai shadi mein bhi hangama-e-ya-rab mujhe  
subha-e-zahid hua hai khanda zer-e-lab mujhe  
hai kushad-e-khatir-e-wa-basta dar rahn-e-sukhan  
tha tilism-e-qufl-e-abjad khana-e-maktab mujhe  
ya rab is aashuftagi ki dad kis se chahiye  
rashk aasaish pe hai zindaniyon ki ab mujhe  
taba hai mushtaq-e-lazzat-ha-e-hasrat kya karun  
aarzu se hai shikast-e-arzu matlab mujhe  
dil laga kar aap bhi 'ghaalib' mujhi se ho gae  
ishq se aate the mane mirza sahab mujhe  
