nikohish hai saza fariyadi-e-be-dad-e-dilbar ki  
mabada khanda-e-dandan-numa ho sub.h mahshar ki  
rag-e-laila ko khak-e-dasht-e-majnun reshgi bakhshe  
agar bove baja-e-dana dahqan nok nishtar ki  
par-e-parvana shayad badban-e-kashti-e-mai tha  
hui majlis ki garmi se ravani daur-e-saghar ki  
karun be-dad-e-zauq-e-par-fishani arz kya qudrat  
ki taqat ud ga.i udne se pahle mere shahpar ki  
kahan tak ro.uun us ke kheme ke pichhe qayamat hai  
miri qismat men ya-rab kya na thi divar patthar ki  
ba-juz divangi hota na anjam-e-khud-ara.i  
agar paida na karta aa.ina zanjir jauhar ki  
ghurur-e-lutf-e-saqi nashsha-e-be-baki-e-mastan  
nam-e-daman-e-isyan hai taravat mauj-e-kausar ki  
mira dil mangte hain ariyat ahl-e-havas shayad  
ye jaana chahte hain aaj davat men samundar ki  
'asad' juz ab-e-bakhshidan ze-dariya khizr ko kya tha  
dubota chashma-e-haivan men gar kashti sikandar ki  
nikohish hai saza fariyaadi-e-be-dad-e-dilbar ki  
mabaada khanda-e-dandan-numa ho subh mahshar ki  
rag-e-laila ko khak-e-dasht-e-majnun reshgi bakhshe  
agar bowe baja-e-dana dahqan nok nishtar ki  
par-e-parwana shayad baadban-e-kashti-e-mai tha  
hui majlis ki garmi se rawani daur-e-saghar ki  
karun be-dad-e-zauq-e-par-fishani arz kya qudrat  
ki taqat ud gai udne se pahle mere shahpar ki  
kahan tak roun us ke kheme ke pichhe qayamat hai  
meri qismat mein ya-rab kya na thi diwar patthar ki  
ba-juz diwangi hota na anjam-e-khud-arai  
agar paida na karta aaina zanjir jauhar ki  
ghurur-e-lutf-e-saqi nashsha-e-be-baki-e-mastan  
nam-e-daman-e-isyan hai tarawat mauj-e-kausar ki  
mera dil mangte hain aariyat ahl-e-hawas shayad  
ye jaana chahte hain aaj dawat mein samundar ki  
'asad' juz aab-e-bakhshidan ze-dariya khizr ko kya tha  
dubota chashma-e-haiwan mein gar kashti sikandar ki  
