ab na bahal sakega dil ab na diye jala.iye  
ishq-o-havas hain sab fareb aap se kya chhupa.iye  
us ne kaha ki yaad hain rang tulu-e-ishq ke  
main ne kaha ki chhodiye ab unhen bhuul ja.iye  
kaise nafis the makan saaf tha kitna asman  
main ne kaha ki vo saman aaj kahan se la.iye  
kuchh to suragh mil sake mausam-e-dard-e-hijr ka  
sang-e-jamal-e-yar par naqsh koi bana.iye  
koi sharar nahin bacha pichhle baras ki raakh men  
ham-nafsan-e-sho.ala-khu aag na.i jala.iye  
ab na bahal sakega dil ab na diye jalaiye  
ishq-o-hawas hain sab fareb aap se kya chhupaiye  
us ne kaha ki yaad hain rang tulu-e-ishq ke  
main ne kaha ki chhodiye ab unhen bhul jaiye  
kaise nafis the makan saf tha kitna aasman  
main ne kaha ki wo saman aaj kahan se laiye  
kuchh to suragh mil sake mausam-e-dard-e-hijr ka  
sang-e-jamal-e-yar par naqsh koi banaiye  
koi sharar nahin bacha pichhle baras ki rakh mein  
ham-nafsan-e-shoala-khu aag nai jalaiye  
