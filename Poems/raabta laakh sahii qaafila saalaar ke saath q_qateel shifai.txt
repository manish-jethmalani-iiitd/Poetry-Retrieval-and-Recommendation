rabta laakh sahi qafila-salar ke saath  
ham ko chalna hai magar vaqt ki raftar ke saath  
gham lage rahte hain har aan khushi ke pichhe  
dushmani dhuup ki hai saya-e-divar ke saath  
kis tarah apni mohabbat ki main takmil karun  
gham-e-hasti bhi to shamil hai gham-e-yar ke saath  
lafz chunta huun to mafhum badal jaata hai  
ik na ik khauf bhi hai jur.at-e-iz.har ke saath  
dushmani mujh se kiye ja magar apna ban kar  
jaan le le miri sayyad magar pyaar ke saath  
do ghadi aao mil aa.en kisi 'ghalib' se 'qatil'  
hazrat 'zauq' to vabasta hain darbar ke saath  
rabta lakh sahi qafila-salar ke sath  
hum ko chalna hai magar waqt ki raftar ke sath  
gham lage rahte hain har aan khushi ke pichhe  
dushmani dhup ki hai saya-e-diwar ke sath  
kis tarah apni mohabbat ki main takmil karun  
gham-e-hasti bhi to shamil hai gham-e-yar ke sath  
lafz chunta hun to mafhum badal jata hai  
ek na ek khauf bhi hai jurat-e-izhaar ke sath  
dushmani mujh se kiye ja magar apna ban kar  
jaan le le meri sayyaad magar pyar ke sath  
do ghadi aao mil aaen kisi 'ghaalib' se 'qatil'  
hazrat 'zauq' to wabasta hain darbar ke sath  
