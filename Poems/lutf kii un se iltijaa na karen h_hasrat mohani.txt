lutf ki un se iltija na karen  
ham ne aisa kabhi kiya na karen  
mil rahega jo un se milna hai  
lab ko sharminda-e-dua na karen  
sabr mushkil hai aarzu bekar  
kya karen ashiqi men kya na karen  
maslak-e-ishq men hai fikr haram  
dil ko tadbir-ashna na karen  
bhuul hi jaa.en ham ko ye to na ho  
log mere liye dua na karen  
marzi-e-yar ke khilaf na ho  
kaun kahta hai vo jafa na karen  
shauq un ka so mit chuka 'hasrat'  
kya karen ham agar vafa na karen  
lutf ki un se iltija na karen  
hum ne aisa kabhi kiya na karen  
mil rahega jo un se milna hai  
lab ko sharminda-e-dua na karen  
sabr mushkil hai aarzu bekar  
kya karen aashiqi mein kya na karen  
maslak-e-ishq mein hai fikr haram  
dil ko tadbir-ashna na karen  
bhul hi jaen hum ko ye to na ho  
log mere liye dua na karen  
marzi-e-yar ke khilaf na ho  
kaun kahta hai wo jafa na karen  
shauq un ka so mit chuka 'hasrat'  
kya karen hum agar wafa na karen  
