zindagi kya hai ik kahani hai  
ye kahani nahin sunani hai  
hai khuda bhi ajiib ya.ani jo  
na zamini na asmani hai  
hai mire shauq-e-vasl ko ye gila  
us ka pahlu sara-e-fani hai  
apni tamir-e-jan-o-dil ke liye  
apni buniyad ham ko dhani hai  
ye hai lamhon ka ek shahr-e-azal  
yaan ki har baat na-gahani hai  
chaliye ai jan-e-sham aaj tumhen  
sham.a ik qabr par jalani hai  
rang ki apni baat hai varna  
akhirash khuun bhi to paani hai  
ik abas ka vajud hai jis se  
zindagi ko murad paani hai  
shaam hai aur sahn men dil ke  
ik ajab huzn-e-asmani hai  
zindagi kya hai ek kahani hai  
ye kahani nahin sunani hai  
hai khuda bhi ajib yani jo  
na zamini na aasmani hai  
hai mere shauq-e-wasl ko ye gila  
us ka pahlu sara-e-fani hai  
apni tamir-e-jaan-o-dil ke liye  
apni buniyaad hum ko dhani hai  
ye hai lamhon ka ek shahr-e-azal  
yan ki har baat na-gahani hai  
chaliye ai jaan-e-sham aaj tumhein  
shama ek qabr par jalani hai  
rang ki apni baat hai warna  
aakhirash khun bhi to pani hai  
ek abas ka wajud hai jis se  
zindagi ko murad pani hai  
sham hai aur sahn mein dil ke  
ek ajab huzn-e-asmani hai  
