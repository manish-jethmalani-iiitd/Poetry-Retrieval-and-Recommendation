zakhmon ka do-shala pahna dhuup ko sar par taan liya  
kya kya ham ne khasht kama.e kahan kahan nirvan liya  
naqsh diye tiri ashaon ko aks diye tire sapnon ko  
lekin dekh hamari halat vaqt ne kya tavan liya  
ashkon men ham gundh chuke the us ke lams ki khushbu ko  
mom ke phuul banane baithe lekin dhuup ne aan liya  
barson ba.ad hamen dekha to pahron us ne baat na ki  
kuchh to gard-e-safar se bhanpa kuchh ankhon se jaan liya  
aankh pe haat dhare phirte the lekin shahr ke logon ne  
us ki baten chhed ke ham ko lahje se pahchan liya  
suraj suraj khel rahe the 'sajid' ham kal us ke saath  
ik ik qaus-e-quzah se guzre ik ik badal chhan liya  
zakhmon ka do-shaala pahna dhup ko sar par tan liya  
kya kya hum ne khasht kamae kahan kahan nirwan liya  
naqsh diye teri aashaon ko aks diye tere sapnon ko  
lekin dekh hamari haalat waqt ne kya tawan liya  
ashkon mein hum gundh chuke the us ke lams ki khushbu ko  
mom ke phul banane baithe lekin dhup ne aan liya  
barson baad hamein dekha to pahron us ne baat na ki  
kuchh to gard-e-safar se bhanpa kuchh aankhon se jaan liya  
aankh pe hat dhare phirte the lekin shahr ke logon ne  
us ki baaten chhed ke hum ko lahje se pahchan liya  
suraj suraj khel rahe the 'sajid' hum kal us ke sath  
ek ek qaus-e-quzah se guzre ek ek baadal chhan liya  
