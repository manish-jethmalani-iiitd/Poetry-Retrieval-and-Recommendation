yunhi mar mar ke ji.en vaqt guzare jaa.en  
zindagi ham tire hathon se na maare jaa.en  
ab zamin par koi gautam na mohammad na masih  
asmanon se na.e log utare jaa.en  
vo jo maujud nahin us ki madad chahte hain  
vo jo sunta hi nahin us ko pukare jaa.en  
baap larzan hai ki pahunchi nahin barat ab tak  
aur ham-joliyan dulhan ko sanvare jaa.en  
ham ki nadan juari hain sabhi jante hain  
dil ki baazi ho to ji jaan se haare jaa.en  
taj diya tum ne dar-e-yar bhi ukta ke 'faraz'  
ab kahan dhundhne gham-khvar tumhare jaa.en  
yunhi mar mar ke jien waqt guzare jaen  
zindagi hum tere hathon se na mare jaen  
ab zamin par koi gautam na mohammad na masih  
aasmanon se nae log utare jaen  
wo jo maujud nahin us ki madad chahte hain  
wo jo sunta hi nahin us ko pukare jaen  
bap larzan hai ki pahunchi nahin baraat ab tak  
aur ham-joliyan dulhan ko sanware jaen  
hum ki nadan juari hain sabhi jaante hain  
dil ki bazi ho to ji jaan se haare jaen  
taj diya tum ne dar-e-yar bhi ukta ke 'faraaz'  
ab kahan dhundhne gham-khwar tumhaare jaen  
