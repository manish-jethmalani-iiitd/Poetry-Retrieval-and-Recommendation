main is se pahle ki bikhrun idhar udhar ho ja.un  
mujhe sambhal le mumkin hai dar-ba-dar ho ja.un  
ye ab-o-tab jo mujh men hai sab usi se hai  
agar vo chhod de mujh ko to main khandar ho ja.un  
miri madad se khujuron ki fasl pakne lage  
main chahta huun ki sahra ki dopahar ho ja.un  
main as-pas ke mausam se huun tar-o-taza  
main apne jhund se niklun to be-samar ho ja.un  
badi ajiib si hiddat hai us ki yadon men  
agar main chhu luun pasine se tar-ba-tar ho ja.un  
main kachchi mitti ki surat huun tere hathon men  
mujhe tu dhaal de aise ki mo'atabar ho ja.un  
bachi-khuchi hui sanson ke saath pahunchana  
suno havao agar main shikasta-par ho ja.un  
main is se pahle ki bikhrun idhar udhar ho jaun  
mujhe sambhaal le mumkin hai dar-ba-dar ho jaun  
ye aab-o-tab jo mujh mein hai sab usi se hai  
agar wo chhod de mujh ko to main khandar ho jaun  
meri madad se khujuron ki fasl pakne lage  
main chahta hun ki sahra ki dopahar ho jaun  
main aas-pas ke mausam se hun tar-o-taza  
main apne jhund se niklun to be-samar ho jaun  
badi ajib si hiddat hai us ki yaadon mein  
agar main chhu lun pasine se tar-ba-tar ho jaun  
main kachchi mitti ki surat hun tere hathon mein  
mujhe tu dhaal de aise ki mo'atabar ho jaun  
bachi-khuchi hui sanson ke sath pahunchana  
suno hawao agar main shikasta-par ho jaun  
