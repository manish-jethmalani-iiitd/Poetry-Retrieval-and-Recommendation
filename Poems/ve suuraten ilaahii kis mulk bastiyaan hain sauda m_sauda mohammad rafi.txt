ve suraten ilahi kis mulk bastiyan hain  
ab dekhne ko jin ke ankhen tarastiyan hain  
aaya tha kyuun adam men kya kar chala jahan men  
ye marg-o-zist tujh bin aapas men hanstiyan hain  
kyunkar na ho mushabbak shisha sa dil hamara  
us shokh ki nigahen patthar men dhanstiyan hain  
barsat ka to mausam kab ka nikal gaya par  
mizhgan ki ye ghata.en ab tak barsatiyan hain  
lete hain chhin kar dil ashiq ka pal men dekho  
khuban ki ashiqon par kya pesh-dastiyan hain  
is vaste ki hain ye vahshi nikal na javen  
ankhon ko meri mizhgan doron se kastiyan hain  
qimat men un ke go ham do jag ko de chuke ab  
us yaar ki nigahen tis par bhi sastiyan hain  
un ne kaha ye mujh se ab chhod dukht-e-raz ko  
piiri men ai divane ye kaun mastiyan hain  
jab main kaha ye us se 'sauda' se apne mil ke  
is saal tu hai saaqi aur mai-parastiyan hain  
we suraten ilahi kis mulk bastiyan hain  
ab dekhne ko jin ke aankhen tarastiyan hain  
aaya tha kyun adam mein kya kar chala jahan mein  
ye marg-o-zist tujh bin aapas mein hanstiyan hain  
kyunkar na ho mushabbak shisha sa dil hamara  
us shokh ki nigahen patthar mein dhanstiyan hain  
barsat ka to mausam kab ka nikal gaya par  
mizhgan ki ye ghataen ab tak barsatiyan hain  
lete hain chhin kar dil aashiq ka pal mein dekho  
khuban ki aashiqon par kya pesh-dastiyan hain  
is waste ki hain ye wahshi nikal na jawen  
aankhon ko meri mizhgan doron se kastiyan hain  
qimat mein un ke go hum do jag ko de chuke ab  
us yar ki nigahen tis par bhi sastiyan hain  
un ne kaha ye mujh se ab chhod dukht-e-raz ko  
piri mein ai diwane ye kaun mastiyan hain  
jab main kaha ye us se 'sauda' se apne mil ke  
is sal tu hai saqi aur mai-parastiyan hain  
