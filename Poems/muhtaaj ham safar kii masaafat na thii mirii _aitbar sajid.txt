muhtaj ham-safar ki masafat na thi miri  
sab saath the kisi se rifaqat na thi miri  
haq kis se mangta ki makinon ke saath saath  
divar-o-bam-o-dar ko zarurat na thi miri  
sach bol ke bhi dekh liya un ke samne  
lekin unhen pasand sadaqat na thi miri  
main jin pe mar mita tha vo kaghaz ke phuul the  
rasmi mukalme the mohabbat na thi miri  
jo dusron ke dukh the vahi mere dukh bhi the  
kuchh aisi mukhtalif bhi hikayat na thi miri  
bas kuchh usuul the jo ba-har-hal the aziiz  
janam kisi se varna adavat na thi miri  
muhtaj ham-safar ki masafat na thi meri  
sab sath the kisi se rifaqat na thi meri  
haq kis se mangta ki makinon ke sath sath  
diwar-o-baam-o-dar ko zarurat na thi meri  
sach bol ke bhi dekh liya un ke samne  
lekin unhen pasand sadaqat na thi meri  
main jin pe mar mita tha wo kaghaz ke phul the  
rasmi mukalme the mohabbat na thi meri  
jo dusron ke dukh the wahi mere dukh bhi the  
kuchh aisi mukhtalif bhi hikayat na thi meri  
bas kuchh usul the jo ba-har-haal the aziz  
jaanam kisi se warna adawat na thi meri  
