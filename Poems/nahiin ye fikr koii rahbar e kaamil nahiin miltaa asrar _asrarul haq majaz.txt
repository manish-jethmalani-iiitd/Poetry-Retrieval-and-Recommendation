nahin ye fikr koi rahbar-e-kamil nahin milta  
koi duniya men manus-e-mizaj-e-dil nahin milta  
kabhi sahil pe rah kar shauq tufanon se takra.en  
kabhi tufan men rah kar fikr hai sahil nahin milta  
ye aana koi aana hai ki bas rasman chale aa.e  
ye milna khaak milna hai ki dil se dil nahin milta  
shikasta-pa ko muzhda khastagan-e-rah ko muzhda  
ki rahbar ko suragh-e-jada-e-manzil nahin milta  
vahan kitnon ko takht o taaj ka arman hai kya kahiye  
jahan saa.il ko aksar kasa-e-sa.il nahin milta  
ye qatl-e-am aur be-izn qatl-e-am kya kahiye  
ye bismil kaise bismil hain jinhen qatil nahin milta  
nahin ye fikr koi rahbar-e-kaamil nahin milta  
koi duniya mein manus-e-mizaj-e-dil nahin milta  
kabhi sahil pe rah kar shauq tufanon se takraen  
kabhi tufan mein rah kar fikr hai sahil nahin milta  
ye aana koi aana hai ki bas rasman chale aae  
ye milna khak milna hai ki dil se dil nahin milta  
shikasta-pa ko muzhda khastagan-e-rah ko muzhda  
ki rahbar ko suragh-e-jada-e-manzil nahin milta  
wahan kitnon ko takht o taj ka arman hai kya kahiye  
jahan sail ko aksar kasa-e-sail nahin milta  
ye qatl-e-am aur be-izn qatl-e-am kya kahiye  
ye bismil kaise bismil hain jinhen qatil nahin milta  
