mujhe to qatra hi hona bahut satata hai  
isi liye to samundar pe rahm aata hai  
vo is tarah bhi miri ahmiyat ghatata hai  
ki mujh se milne men sharten bahut lagata hai  
bichhadte vaqt kisi aankh men jo aata hai  
tamam umr vo aansu bahut rulata hai  
kahan pahunch ga.i duniya use pata hi nahin  
jo ab bhi maazi ke qisse suna.e jaata hai  
utha.e jaa.en jahan haath aise jalse men  
vahi bura jo koi mas.ala uthata hai  
na koi ohda na degre na naam ki takhti  
main rah raha huun yahan mera ghar batata hai  
samajh raha ho kahin khud ko meri kamzori  
to us se kah do mujhe bhulna bhi aata hai  
mujhe to qatra hi hona bahut satata hai  
isi liye to samundar pe rahm aata hai  
wo is tarah bhi meri ahmiyat ghatata hai  
ki mujh se milne mein sharten bahut lagata hai  
bichhadte waqt kisi aankh mein jo aata hai  
tamam umr wo aansu bahut rulata hai  
kahan pahunch gai duniya use pata hi nahin  
jo ab bhi mazi ke qisse sunae jata hai  
uthae jaen jahan hath aise jalse mein  
wahi bura jo koi masala uthata hai  
na koi ohda na degree na nam ki takhti  
main rah raha hun yahan mera ghar batata hai  
samajh raha ho kahin khud ko meri kamzori  
to us se kah do mujhe bhulna bhi aata hai  
