ejaaz hai ye teri pareshan-nazari ka  
ilzam na dhar ishq pe shorida-sari ka  
is vaqt mire kalba-e-gham men tira aana  
bhatka hua jhonka hai nasim-e-sahari ka  
tujh se tire kuche ka pata puchh raha huun  
is vaqt ye aalam hai miri be-khabari ka  
ye farsh tire raqs se jo guunj raha hai  
hai arsh-e-mo.alla miri ali-nazari ka  
kohre men tadapte hue ai sub.h ke taare  
ehsan hai sha.ir pe tiri charagari ka  
ejaz hai ye teri pareshan-nazari ka  
ilzam na dhar ishq pe shorida-sari ka  
is waqt mere kalba-e-gham mein tera aana  
bhatka hua jhonka hai nasim-e-sahari ka  
tujh se tere kuche ka pata puchh raha hun  
is waqt ye aalam hai meri be-khabari ka  
ye farsh tere raqs se jo gunj raha hai  
hai arsh-e-moalla meri aali-nazari ka  
kohre mein tadapte hue ai subh ke tare  
ehsan hai shair pe teri chaaragari ka  
