raqs karne ka mila hukm jo dariyaon men  
ham ne khush ho ke bhanvar bandh liye paanv men  
un ko bhi hai kisi bhige hue manzar ki talash  
buund tak bhi na bo sake jo kabhi sahraon men  
a mire ham-safaro tum bhi thake-hare ho  
dhuup ki tum to milavat na karo chhanv men  
jo bhi aata hai batata hai naya koi ilaaj  
bat na jaa.e tira bimar masihaon men  
hausla kis men hai yusuf ki kharidari ka  
ab to mahnga.i ke charche hain zulekhaon men  
jis barahman ne kaha hai ki ye saal achchha hai  
us ko dafnao mire haath ki rekhaon men  
vo khuda hai kisi tuute hue dil men hoga  
masjidon men use dhundo na kalisaon men  
ham ko aapas men mohabbat nahin karne dete  
ik yahi aib hai is shahr ke danaon men  
mujh se karte hain 'qatil' is liye kuchh log hasad  
kyuun mire sher hain maqbul hasinaon men  
raqs karne ka mila hukm jo dariyaon mein  
hum ne khush ho ke bhanwar bandh liye panw mein  
un ko bhi hai kisi bhige hue manzar ki talash  
bund tak bhi na bo sake jo kabhi sahraon mein  
a mere ham-safaro tum bhi thake-haare ho  
dhup ki tum to milawat na karo chhanw mein  
jo bhi aata hai batata hai naya koi ilaj  
bat na jae tera bimar masihaon mein  
hausla kis mein hai yusuf ki kharidari ka  
ab to mahngai ke charche hain zulekhaon mein  
jis barahman ne kaha hai ki ye sal achchha hai  
us ko dafnao mere hath ki rekhaon mein  
wo khuda hai kisi tute hue dil mein hoga  
masjidon mein use dhundo na kalisaon mein  
hum ko aapas mein mohabbat nahin karne dete  
ek yahi aib hai is shahr ke danaon mein  
mujh se karte hain 'qatil' is liye kuchh log hasad  
kyun mere sher hain maqbul hasinaon mein  
