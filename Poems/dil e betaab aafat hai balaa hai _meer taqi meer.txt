dil-e-betab aafat hai bala hai  
jigar sab kha gaya ab kya raha hai  
hamara to hai asl-e-mudda.a tu  
khuda jaane tira kya mudda.a hai  
mohabbat-kushta hain ham yaan kisu paas  
hamare dard ki bhi kuchh dava hai  
haram se dair uth jaana nahin aib  
agar yaan hai khuda vaan bhi khuda hai  
nahin milta sukhan apna kisu se  
hamara guftugu ka dhab juda hai  
koi hai dil khinche jaate hain udhar  
fuzuli hai tajassus ye ki kya hai  
marun main is men ya rah ja.un jiita  
yahi sheva mira mehr-o-vafa hai  
saba udhar gul udhar sarv udhar  
usi ki baagh men ab to hava hai  
tamasha-kardani hai dagh-e-sina  
ye phuul is takhte men taaza khila hai  
hazaron un ne aisi kiin ada.en  
qayamat jaise ik us ki ada hai  
jagah afsos ki hai baad chande  
abhi to dil hamara bhi baja hai  
jo chupke huun kahe chupke ho kyuun tum  
kaho jo kuchh tumhara mudda.a hai  
sukhan kariye to hove harf-zan yuun  
bas ab munh muund le main ne suna hai  
kab us begana-khu ko samjhe aalam  
agarche yaar alam-ashna hai  
na aalam men hai ne aalam se bahar  
pa sab aalam se aalam hi juda hai  
laga main gird sar phirne to bola  
tumhara 'mir' sahib sar-phira hai  
dil-e-betab aafat hai bala hai  
jigar sab kha gaya ab kya raha hai  
hamara to hai asl-e-muddaa tu  
khuda jaane tera kya muddaa hai  
mohabbat-kushta hain hum yan kisu pas  
hamare dard ki bhi kuchh dawa hai  
haram se dair uth jaana nahin aib  
agar yan hai khuda wan bhi khuda hai  
nahin milta sukhan apna kisu se  
hamara guftugu ka dhab juda hai  
koi hai dil khinche jate hain udhar  
fuzuli hai tajassus ye ki kya hai  
marun main is mein ya rah jaun jita  
yahi shewa mera mehr-o-wafa hai  
saba udhar gul udhar sarw udhar  
usi ki bagh mein ab to hawa hai  
tamasha-kardani hai dagh-e-sina  
ye phul is takhte mein taza khila hai  
hazaron un ne aisi kin adaen  
qayamat jaise ek us ki ada hai  
jagah afsos ki hai baad chande  
abhi to dil hamara bhi baja hai  
jo chupke hun kahe chupke ho kyun tum  
kaho jo kuchh tumhaara muddaa hai  
sukhan kariye to howe harf-zan yun  
bas ab munh mund le main ne suna hai  
kab us begana-khu ko samjhe aalam  
agarche yar aalam-ashna hai  
na aalam mein hai ne aalam se bahar  
pa sab aalam se aalam hi juda hai  
laga main gird sar phirne to bola  
tumhaara 'mir' sahib sar-phira hai  
