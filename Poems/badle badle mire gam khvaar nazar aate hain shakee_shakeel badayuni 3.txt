badle badle mire gham-khvar nazar aate hain  
marhale ishq ke dushvar nazar aate hain  
kashti-e-ghairat-e-ehsas salamat yarab  
aaj tufan ke asar nazar aate hain  
inqalab aaya na jaane ye chaman men kaisa  
ghuncha-o-gul mujhe talvar nazar aate hain  
jin ki ankhon se chhalakta tha kabhi rang-e-khulus  
in dinon ma.il-e-takrar nazar aate hain  
jo suna karte the hans hans ke kabhi nama-e-shauq  
ab miri shakl se bezar nazar aate hain  
un ke aage jo jhuki rahti hain nazren apni  
is liye ham hi khata-var nazar aate hain  
dushman-e-khu-e-vafa rasm-e-mohabbat ke harif  
vahi kya aur bhi do-char nazar aate hain  
jins-e-nayab-e-mohabbat ki khuda khair kare  
bul-havas us ke kharidar nazar aate hain  
vaqt ke pujne vaale hain pujari un ke  
koi matlab ho to gham-khvar nazar aate hain  
ja.eza dil ka agar lo to vafa se khali  
shakl dekho to namak-khvar nazar aate hain  
roz-e-raushan men agar un ko dikhao taare  
vo ye kah denge ki sarkar nazar aate hain  
ham na badle the na badle hain na badlenge 'shakil'  
ek hi rang men har baar nazar aate hain  
badle badle mere gham-khwar nazar aate hain  
marhale ishq ke dushwar nazar aate hain  
kashti-e-ghairat-e-ehsas salamat yarab  
aaj tufan ke aasar nazar aate hain  
inqalab aaya na jaane ye chaman mein kaisa  
ghuncha-o-gul mujhe talwar nazar aate hain  
jin ki aankhon se chhalakta tha kabhi rang-e-khulus  
in dinon mail-e-takrar nazar aate hain  
jo suna karte the hans hans ke kabhi nama-e-shauq  
ab meri shakl se bezar nazar aate hain  
un ke aage jo jhuki rahti hain nazren apni  
is liye hum hi khata-war nazar aate hain  
dushman-e-khu-e-wafa rasm-e-mohabbat ke harif  
wahi kya aur bhi do-chaar nazar aate hain  
jins-e-nayab-e-mohabbat ki khuda khair kare  
bul-hawas us ke kharidar nazar aate hain  
waqt ke pujne wale hain pujari un ke  
koi matlab ho to gham-khwar nazar aate hain  
jaeza dil ka agar lo to wafa se khali  
shakl dekho to namak-khwar nazar aate hain  
roz-e-raushan mein agar un ko dikhao tare  
wo ye kah denge ki sarkar nazar aate hain  
hum na badle the na badle hain na badlenge 'shakil'  
ek hi rang mein har bar nazar aate hain  
